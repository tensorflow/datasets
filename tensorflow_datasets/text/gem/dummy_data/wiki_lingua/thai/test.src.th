นอนในท่าธรรมชาติที่สุดเท่าที่คุณจะทำได้ อย่าถืออะไรไว้ในมือ วางขาทั้งสองข้างของคุณไว้บนเตียง อย่ายกหัวขึ้น ถ้าปกติคุณชอบนอนคว่ำ เมื่อคุณแกล้งหลับก็ควรจะนอนในท่านั้น คนที่รู้จักคนจะได้ไม่สงสัย ปกติเวลาที่นอนหลับคุณจะขยับตัวน้อยมาก วิธีการที่ดีที่สุดที่ทำให้คนอื่นคิดว่าคุณกำลังหลับอยู่จริงๆ คือไม่ขยับตัว ยกเว้นว่าจะมีคนมองดูการนอนของคุณเป็นเวลานาน พวกเขาจะไม่คิดว่าคุณจะขยับ หลีกเลี่ยงการขมวดคิ้วและขยับเปลือกตาเข้าหากัน เพื่อให้คนอื่นคิดว่าคุณกำลังนอนหลับจริงๆ กล้ามเนื้อทุกส่วนรวมถึงเปลือกตาควรที่จะผ่อนคลาย  ในขณะที่กำลังหลับตาอยู่ควรมองลงข้างล่างเพื่อหลีกเลี่ยงการกระพริบตา เวลาที่นอนหลับตาของคุณไม่ได้ปิดสนิทเสมอไป ค่อยๆ หย่อนเปลือกตาบนลงแล้วหลับตาอย่างอ่อนโยน คุณอาจจะยังสามารถมองเห็นผ่านร่องเปลือกตาที่ยังปิดไม่สนิท หายใจช้าๆ ลึกๆ คุณควรหายใจอย่างผ่อนคลาย และควรหายใจให้สม่ำเสมอเท่าที่จะทำได้ เวลาหายใจเข้าให้นับเลขในใจ และเมื่อหายใจออกควรจะมีความยาวเท่ากับตอนที่คุณหายใจเข้า ทำซ้ำๆ ทุกครั้งที่คุณหายใจเข้าออก ถ้าคุณได้ยินเสียงดังหรือมีคนมีแตะตัวคุณ ให้หายใจสั้นๆ โดยทันทีและกระตุกร่างกายเล็กน้อย แม้แต่ตอนที่นอนหลับ ร่างกายของเรามีความรู้สึกตัวต่อสิ่งที่เกิดขึ้นรอบข้าง ทำให้คนเชื่อว่าคุณกำลังนอนหลับด้วยการทำปฏิกิริยาต่อเสียงและการเคลื่อนไหวภายในห้องที่เกิดขึ้นแบบไม่รู้ตัวร่วมด้วย  หลังจากที่คุณมีปฏิกิริยาต่อการรบกวน ปล่อยให้ร่างกายของคุณผ่อนคลาย และกลับไปหายใจอย่างช้าๆ และสม่ำเสมอ อย่ายิ้มหรือลืมตา เพราะคนอื่นอาจจะรู้ว่าคุณไม่ได้นอนหลับจริงๆ
