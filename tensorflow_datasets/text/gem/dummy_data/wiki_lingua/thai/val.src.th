ถ้าปวดมากกว่าเดิมเวลาขยับคอหรือหลังส่วนบน แปลว่าอาจเป็นโรคกระดูกสันหลังส่วนคอเสื่อม (cervical spondylosis) ซึ่งเป็นสาเหตุยอดนิยมเวลาปวดแขนซ้าย โรคกระดูกสันหลังส่วนคอเสื่อมนั้นพบมากกว่า 90% ในคนที่อายุ 65 ปีขึ้นไป จากการที่ข้อกระดูกสันหลังฉีกขาดหรือเสื่อมตามกาลเวลา (โดยเฉพาะที่คอ) เพราะข้อแห้งและหดเลยทำให้กระดูกสันหลังส่วนคอเสื่อม ยิ่งอายุมากก็ยิ่งอาการหนัก เพราะหลังก็เสื่อมสภาพไปตามวัย  ให้คุณขยับคอหรือกระดูกสันหลังส่วนบนแล้วสังเกตอาการ ถ้าขยับแล้วปวดมากขึ้น แปลว่ามาจากโรคกระดูกสันหลังส่วนคอเสื่อม ถ้าเป็นเพราะหัวใจวาย จะขยับหรือกดที่สันหลังหรือคอแล้วไม่ทำให้ปวดมากขึ้นหรือน้อยลง ถ้าขยับหรือกดแล้วปวดโดยไม่มีอาการอื่นร่วมด้วย เป็นไปได้มากว่าจะเป็นเพราะโรคกระดูกสันหลังส่วนคอเสื่อม แต่ก็ยังถือว่าน่าเป็นห่วง ต้องรีบไปหาหมออยู่ดี ถ้าปวดแขนมากขึ้นเวลาขยับไหล่ อาจเป็นเพราะข้อไหล่เสื่อม (shoulder arthritis) หลายคนเลยที่ดิ่งมาแผนกฉุกเฉินเพราะนึกว่าตัวเองหัวใจวาย สุดท้ายกลับเป็นโรคนี้ โรคนี้แหละที่กัดกร่อนผิวนอกเรียบเนียน (cartilage) ของกระดูก พอ cartilage หรือกระดูกอ่อนหมดไป ก็เท่ากับกันชนปกป้องกระดูกลดน้อยลงไปด้วย พอขยับเขยื้อน กระดูกก็จะเสียดสีกัน ทำให้คุณปวดไหล่และ/หรือปวดลามมาที่แขนซ้าย ถึงจะไม่มีวิธีรักษาโรคข้อไหล่เสื่อมให้หายขาด แต่อย่างน้อยก็มีหลายวิธีใช้บรรเทาปวด ถ้าตกลงคุณเป็นโรคนี้ละก็ อย่าเพิ่งเครียดไป มันฟังดูน่ากลัว แต่ก็พอมีวิธีหยุดยั้งการเสื่อมได้บ้าง ถ้าคุณใช้แขนซ้ายไม่ได้ แปลว่าต้องบาดเจ็บที่เส้นประสาท เส้นประสาทที่แขนจะกระจุกตัวกันอยู่ที่ระดับไขสันหลังในคอส่วนล่าง เรียกว่า brachial plexus โดยจะแตกแขนงออกไปเป็นเส้นประสาทที่แขนด้วย ถ้าเส้นประสาทที่แขนเสียหายตั้งแต่ไหล่ลงมาถึงมือ ก็จะเกิดอาการปวดไม่มากก็น้อย แต่มักจะทำให้คุณใช้แขนไม่ค่อยได้ (เช่น เหน็บชา หรือขยับไม่ค่อยได้) สรุปแล้วคุณอาจปวดแขนเพราะเส้นประสาท ไม่ใช่เพราะโรคหัวใจ ถ้ามีอะไรผิดปกติไป อาจเป็นเพราะโรคหลอดเลือดแดงส่วนปลายตีบ (peripheral arterial disease) อันมีสาเหตุมาจากโรคท่อเลือดแดงและหลอดเลือดแดงแข็ง (atherosclerosis) พบบ่อยในหมู่สิงห์อมควัน ถ้าอยากรู้ว่าเป็นเพราะสาเหตุนี้หรือเปล่า ให้รีบไปหาหมอ จะได้วัดความดันและอัตราการเต้นของหัวใจเพื่อวินิจฉัยต่อไป ลองนึกย้อนไปซิ ว่าคุณเพิ่งบาดเจ็บตรงไหนมาหรือเปล่า ที่คุณปวดแขนซ้ายอาจเพราะบาดเจ็บที่แขนหรือไหล่มาก่อนหน้านี้ก็ได้ ถ้าปวดไม่หายหรือหาสาเหตุไม่ได้ ต้องรีบไปหาหมอทันที ถ้าอยู่ๆ ก็ปวดแขนซ้าย เหงื่อออก สับสนมึนงง และมีอาการเจ็บปวดที่อื่นร่วมด้วย ให้รีบไปหาหมอด่วนเพื่อตัดความเป็นไปได้อื่นๆ ว่าอาจมีภาวะอันตรายถึงแก่ชีวิตออกไป
