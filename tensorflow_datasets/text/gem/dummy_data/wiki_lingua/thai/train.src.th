บางอุปกรณ์ที่ใช้ Bluetooth ให้คุณสามารถส่งไฟล์เอกสารและไฟล์อื่นๆ ระหว่างเครื่องได้ เช่น ถ้าเพื่อนมีรูปสวยๆ ในกล้องเต็มไปหมด คุณก็สามารถจับคู่กล้องของเพื่อนกับมือถือของตัวเองได้เพื่อแชร์รูปแบบทันใจ โดยคุณสามารถส่งไฟล์ได้ทั้งระหว่างมือถือ กล้องถ่ายรูปและกล้องวิดีโอ คอมพิวเตอร์ ทีวี และอื่นๆ อีกมากมาย คุณสามารถใช้หูฟัง Bluetooth คู่กับโทรศัพท์บ้านหรือมือถือบางเครื่องเพื่อพูดคุยกันได้โดยไม่ต้องยกมาถือให้เมื่อยมือ สะดวกมากสำหรับคนที่ต้องโทรศัพท์เรื่องงานอยู่ตลอด จะได้ไม่ต้องคอยหยิบมือถือออกมาโทรทุกครั้ง การ Tethering อุปกรณ์คือการกระจายสัญญาณเน็ตจากมือถือไปที่คอม คุณจึงสามารถเล่นเน็ตในคอมได้โดยไม่ต้องต่อ Wi-Fi ไม่ใช่ทุกผู้ให้บริการที่อนุญาตให้ใช้การ tethering ได้ เพราะฉะนั้นลองเช็คกับค่ายมือถือของคุณก่อนจะดีกว่า ที่สำคัญคืออาจมีค่าบริการเพิ่มเติม การเปิดใช้ Bluetooth จากในรถ หรือใส่หูฟัง Bluetooth ระหว่างขับรถช่วยให้คุณไม่ต้องปล่อยมือจากพวงมาลัยจึงขับขี่ได้อย่างมันใจ ในบางพื้นที่ การใช้มือถือระหว่างขับรถถือเป็นเรื่องผิดกฎหมายเลยทีเดียว Bluetooth นี่แหละที่จะช่วยให้คุณพูดคุยได้ไม่ขาดตอนระหว่างขับรถโดยไม่ผิดกฎหมายใดๆ เครื่องเสียงในรถบางรุ่นสามารถเปิดเพลงจากมือถือ (บางรุ่นเช่นกัน) ผ่าน Bluetooth ได้ บางอุปกรณ์ให้คุณซิงค์ข้อมูลอย่าง contacts อีเมล และเหตุการณ์ในปฏิทินได้ระหว่างเครื่อง สะดวกมากสำหรับซิงค์ contacts ในมือถือเข้าคอม ไม่ก็ส่งข้อมูลไปยังมือถือเครื่องอื่น อุปกรณ์ทั้งหลายที่ใช้ Bluetooth นั้นช่วยคุณได้มากเรื่องการกำจัดสายไฟระเกะระกะ ให้คุณทำงานได้อย่างอิสระกว่าเดิม เมาส์กับคีย์บอร์ดแบบ Bluetooth ให้คุณพิมพ์งานได้จากทุกที่โดยยังคงความถูกต้องแม่นยำ ส่วนเครื่องพริ้นท์แบบ Bluetooth ก็ไม่ต้องเสียบกับคอมอีกต่อไป จะจัดวางตรงไหนก็หายห่วงเรื่องสายยาวไม่พอ ลำโพงและรีโมท Bluetooth นี่แหละนวัตกรรมใหม่เพื่อการควบคุมและใช้งานโฮมเธียเตอร์ของคุณ รีโมทแบบ Bluetooth ใช้ง่ายไม่ต้องจ่อทีวี ส่วนลำโพง Bluetooth ให้คุณติดตั้งระบบเสียง surround กระหึ่มแบบไม่ง้อสายใดๆ ให้เกะกะห้องนั่งเล่น คุณสามารถติดตั้งระบบโฮมเธียเตอร์แบบ Bluetooth ได้โดยอาศัย receiver ที่รองรับการใช้งาน Bluetooth ระบบล็อคไร้กุญแจแบบ Bluetooth ให้คุณไขเข้าบ้านหรือรถได้ทันทีแค่แตะปุ่มบนสมาร์ทโฟน พอกันทีกับการเสียเวลาควานหากุญแจ! ลองแวะไปสอบถามที่ร้านขายฮาร์ดแวร์ใกล้บ้านคุณว่ามี deadbolt แบบ Bluetooth ไหม หรือลองติดต่อไปที่ร้านเครื่องเสียงใกล้บ้านว่ามีระบบล็อครถแบบ Bluetooth ให้บริการหรือเปล่า ถ้าคอมของคุณใช้ Bluetooth ได้ คุณก็สามารถเล่นเกมในคอมด้วยจอยของ PlayStation 3 หรือ 4 ได้  Sony เองไม่ได้รองรับการใช้งานแบบนี้ เพราะฉะนั้นคุณต้องไปหาโปรแกรมอื่นเพิ่มเติมเอง แต่ไม่ต้องกังวล ติดตั้งง่ายนิดเดียว Bluetooth ให้คุณสร้าง local network เชื่อมมือถือสองเครื่องได้ ง่ายและสะดวกสุดๆ สำหรับการเล่นเกมแบบ multiplayer หลายคนพร้อมกัน ถึงจะใช้ได้เฉพาะเวลาอยู่ในห้องเดียวกันก็เถอะ แต่ก็ไว้ใจได้มากกว่าเล่นกันผ่านเน็ตแล้วกัน
น้ำคือตัวช่วยสำคัญที่ช่วยคลายร้อนให้คุณได้เป็นอย่างดี ดื่มน้ำแล้วช่วยรักษาความเย็นในร่างกาย ถึงยังไม่หิวน้ำก็ต้องดื่มเรื่อยๆ เป็นระยะ ไม่ต้องดื่มแต่น้ำเปล่าก็ได้ อาจจะดื่มน้ำผสมวิตามิน หรือเครื่องดื่มเกลือแร่ เช่น Powerade หรือ Gatorade ก็ได้ แต่จริงๆ แล้วไม่จำเป็น เว้นแต่คุณออกกำลังกายมาหนักๆ จนร่างกายเสียวิตามิน/เกลือแร่ (อิเล็กโทรไลต์) แล้วต้องการชดเชย  วิธีเช็คง่ายๆ ว่าร่างกายขาดน้ำหรือเปล่า คือสังเกตสีฉี่ของตัวเอง ถ้าสีเข้มกว่าสีฟางข้าว แสดงว่าเกือบจะขาดน้ำแล้ว ให้รีบเติมน้ำเข้าร่างกายด่วน  อย่าดื่มอะไรหวานๆ เช่น น้ำอัดลม (ถึงจะเขียนว่า sugar-free ก็ไม่ได้!) เพราะทำให้ร่างกายกักเก็บน้ำได้น้อยลง ที่ต้องหลีกเลี่ยงอีกอย่างคือเครื่องดื่มแอลกอฮอล์ กาแฟ และเครื่องดื่มอื่นๆ ที่มีคาเฟอีน เพราะมีฤทธิ์ขับปัสสาวะตามธรรมชาติ ให้ดื่มน้ำเยอะๆ ก่อนออกกำลังกายหรือทำกิจกรรมต่างๆ ถ้ารอจนคอแห้ง ระวังเป็นตะคริว ซึ่งเป็นสัญญาณบอกโรคที่เกิดจากความร้อน พยายามเตือนตัวเองให้ดื่มน้ำบ่อยๆ ด้วยวิธีต่อไปนี้  ซื้อกระติกน้ำหรือถุงใส่น้ำ (water pack) ที่พกพาไปได้ทุกที่ แล้วหมั่นเติมน้ำดื่มเข้าไป เอาขวดน้ำไปแช่แข็งแล้วพกติดตัวไปด้วย ตอนออกจากบ้านจะยังแข็งอยู่ แต่หลังจากนั้นก็จะโดนแดดโดนความร้อนจนละลายกลายเป็นน้ำที่ดื่มได้ ให้เอาผ้าขนหนูห่อขวดไว้ ตอนน้ำแข็งละลายจะได้ไม่มีหยดน้ำเกาะตามขวดจนเปียกไปทั้งกระเป๋าได้ ดาวน์โหลดแอพเตือนความจำให้ดื่มน้ำมาใช้ จากนั้นตั้งเตือน ตั้งปริมาณน้ำที่ต้องดื่มในแต่ละวัน แล้วบันทึกผลทุกครั้งที่ดื่มน้ำไป อาหารก็ช่วยคุณคลายร้อนได้ ถ้าเลือกกินให้เหมาะสม แนะนำสลัดผัก อาหารสด และผักผลไม้ต่างๆ ฝรั่งเขายังมีสำนวนเลยว่า “Cool as a cucumber” เพราะงั้นผักสดที่น้ำเยอะแทบจะทั้งลูกอย่างแตงกวาช่วยคุณคลายร้อนได้แน่นอน อย่าพยายามกินเนื้อสัตว์และอาหารหนักโปรตีนช่วงอากาศร้อนๆ เพราะยิ่งร่างกายยิ่งเผาผลาญ เกิดความร้อน เสียน้ำมากกว่าเดิม  อาจจะฟังดูย้อนแย้ง แต่บอกเลยว่ากินพริกเผ็ดๆ ก็ช่วยคลายร้อนได้เหมือนกัน เพราะทำให้คุณเผ็ดจนเหงื่อแตก กลายเป็นระบายความร้อนให้ร่างกายเย็นสบายขึ้นซะงั้น  ถ้ากินอาหารมื้อเล็กๆ จะช่วยลดอุณหภูมิแกนกลางลำตัวได้ดี แต่ถ้าเป็นอาหารมื้อใหญ่ ร่างกายต้องเร่งเผาผลาญมากขึ้น ให้กินอาหารที่ไม่ต้องปรุงสุก หรือใช้ความร้อนในการทำอาหาร แต่ถ้าจำเป็นจริงๆ ก็ต้องระบายอากาศดีๆ พยายามให้อุณหภูมิในห้องครัวต่ำเข้าไว้ โดยทำอาหารด้วยไมโครเวฟแทนเตาและเตาอบ เช่น ให้ผักจากในตู้เย็นหรืออาหารกระป๋อง แทนที่จะเอาไปใส่หม้อ ตั้งเตา ก็เอาเข้าไปอุ่นในไมโครเวฟแทน  ซุปเย็นๆ ก็เหมาะจะกินในวันที่อากาศร้อนๆ ถ้าปกติไม่เคยลองมาก่อน กินแต่ซุปร้อน นี่แหละโอกาสให้คุณได้ลองของแปลก! ตอนนี้ขอเย็นไว้ก่อน คุณค่าทางอาหารถือเป็นของแถม  กินไอศครีมหวานเย็น บิงซู สเลอปี้ น้ำผลไม้ปั่น ไอศครีมโยเกิร์ต และอื่นๆ ก็ช่วยให้คลายร้อนได้แบบทันใจ
แตะแอพ Snapchat ที่เป็นรูปผีสีขาวบนพื้นเหลือง แล้วจะเห็นหน้าถ่ายรูปของ Snapchat ถ้าล็อกอินไว้แล้ว ถ้ายังไม่ได้ล็อกอิน Snapchat ให้แตะ LOG IN แล้วพิมพ์อีเมลกับรหัสผ่านก่อน ที่เป็นสี่เหลี่ยมสีขาว 2 อัน มุมขวาล่างของหน้าจอ เพื่อเปิดหน้า Discover แล้วจะเจอ Snapchat Stories ของคนดัง สำนักข่าว และเหตุการณ์ที่กำลังติดเทรนด์ (เช่น ข่าวการประท้วง หรือเทศกาลต่างๆ) ปกติจะเจอ 1 - 2  Story ของคนใน friends list ในหน้านี้ด้วย เลื่อนลงไปตามรายการ Stories สาธารณะ จนเจอที่อยากจะดู แตะ Story ที่ต้องการเพื่อเปิดขึ้นมา Story จะเริ่มเล่นทันที แตะทางซ้ายของหน้าจอแล้วเท่ากับ rewind ย้อนกลับไปที่ส่วนก่อนหน้าของ Story แต่ถ้าแตะทางขวา จะ skip ข้ามไปส่วนถัดไปของ Story  ถ้าดู Story นี้เสร็จแล้ว จะข้ามไป Story ถัดไปโดยอัตโนมัติ บางทีก็มีโฆษณาคั่นระหว่าง Stories หรือกลาง Stories ถ้าเป็นข่าว ก็ข้ามได้โดยแตะทางขวาของหน้าจอ
