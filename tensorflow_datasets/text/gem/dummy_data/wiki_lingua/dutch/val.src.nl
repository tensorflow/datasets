Als je je sloom voelt is sporten waarschijnlijk het laatste waar je zin in hebt, maar dat is toch juist precies wat je moet doen om je meer alert en wakker te gaan voelen. Slechts 30 minuten per dag zal je energiepeil in het algemeen een boost geven, om nog maar te zwijgen over de opvallende vooruitgang die je gezondheid zal boeken. Je kan bijvoorbeeld om de dag gaan joggen, een paar keer per week een yogales volgen, een teamsport gaan beoefenen, of op zoek gaan naar een maatje met wie je naar de sportschool gaat.   Probeer actief te zijn wanneer je maar kan. Neem de trap in plaats van de lift. Loop in plaats van de auto te pakken. Doe wat sit ups terwijl je TV kijkt. Ga 's ochtends naar de sportschool of doe 's ochtends thuis oefeningen. Hierdoor wordt je lichaam goed wakker en geeft het je gedurende de dag meer energie. Het is aangetoond dat powernaps je lichaam energie geven als je een gebrek aan energie voelt. Trek jezelf gewoon 15-20 minuten terug in een donkere kamer, doe je ogen dicht, en laat jezelf wegzakken. Zelfs als je niet helemaal in slaap valt, krijg je toch energie van het rusten van je lichaam. Een powernap is krachtiger dan een echt dutje; als je een uur of langer slaapt voel je je nog vermoeider en suffer als je wakker wordt, en kan ertoe leiden dat je dan 's nachts niet meer kan slapen. Een goed tijdstip om een powernap te nemen is na de lunch, als je je na het eten een beetje moe voelt. Neem een paar handenvol koud water en was je gezicht hiermee op de momenten waarop je je moe voelt. Dit is een hele goede truc om ervoor te zorgen dat je 's ochtends goed wakker wordt – niet in de laatste plaats natuurlijk ook omdat je er schoon van wordt – en gedurende de dag op diverse momenten zodat je je de hele dag energiek blijft voelen. Het is aangetoond dat mensen zich gelukkiger en energieker voelen als ze gewoon buiten zijn, zoveel mogelijk. Als je wat zonlicht kan opvangen, doe het dan ook; in plaats van je lunch achter je bureau te nuttigen kun je ook naar buiten gaan om iets voor de lunch te halen of om het op een bankje in het park op te eten. Als je acht uur achter elkaar binnen bent, dan zal je energie veel sneller op zijn dan wanneer je af en toe pauzes zou nemen en wat tijd buiten zou doorbrengen. Als je een kleine wandeling van slechts twintig minuten maakt dan kan dat je lichaam en geest verkwikken en ervoor zorgen dat je je energieker voelt. Als je merkt dat je energiepeil lager aan het worden is, ga dan naar buiten, neem wat frisse lucht, en beweeg je lichaam. Voldoende slaap is cruciaal als het gaat om jezelf energiek voelen. Misschien voel je je moe omdat je de laatste tijd simpelweg niet genoeg geslapen hebt. Misschien denk je dat je met genoeg wilskracht en cafeïne het feit dat je gemiddeld slechts vijf uur per nacht slaapt kan goedmaken, maar er iets niets wat een nacht goede slaap kan vervangen. Zorg dat je minstens 7-8 uur per nacht slaapt en dat je elke avond op dezelfde tijd naar bed gaat en op dezelfde tijd op staat; als je je slaapritme vaak verandert kan je je namelijk voelen alsof je wakker wordt met een jetlag.  Zorg dat je een goede activiteit hebt waarmee je de dag afbouwt, minstens een uur voordat je naar bed gaat. Zet alle apparaten met een scherm uit, zoals je telefoon, computer en televisie, en lees rustig nog even in bed een boek of luister naar wat rustgevende muziek. Hierdoor val je sneller in slaap. Als wakker wordt, druk dan niet steeds op snooze en begin gewoon met de dag. Als je steeds op snooze drukt bereik je daar alleen maar mee dat je steeds terugvalt in een korte onrustige slaap, waardoor je je niet eens uitgeruster voelt. Als je meteen opstaat nadat je wekker is gegaan voel je je energieker en heb je meer het gevoel dat je de controle hebt over de dag die je te wachten staat.
