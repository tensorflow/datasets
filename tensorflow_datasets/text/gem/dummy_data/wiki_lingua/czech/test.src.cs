Nejsytější klíčky luštěnin jsou pravděpodobně fazole. Luštěniny vyhánějí silné klíčky, které skvěle chutnají a jsou plné aktivních mikronutrientů a výživných látek. Běžné luštěniny, které se hodí ke klíčení jsou následující:  Čočka, zejména zelená a hnědá Cizrna nebo římský hrách Fazolky mungo, které se běžně prodávají jako "fazolové výhonky" Zelený hrášek Začněte s asi půl šálkem sušených luštěnin (mají tendenci nabobtnat, jakmile z nich odpadne slupka a nasáknou vodu). Voda by neměla být horká, spíš jen na dotek vlažná, asi jako šálek čaje, který vám už příliš vychladl. V nádobě na máčení nechte luštěniny ponořené alespoň 12 hodin. Protože luštěniny výrazně nabobtnají, nechte jim v nádobě dostatek místa a zalijte je několika centimetry vody tak, aby zůstaly ponořené. Dvakrát denně luštěniny propláchněte a uskladněte nádobu vzhůru nohama, aby správně okapaly a výhonky mohly růst. Někdy během prvního nebo druhého dne můžete nádobu protřepat, aby se luštěniny zbavily slupek. Přidejte trochu vody a opatrně nádobou zatřeste. Pokud nějaké slupky zůstanou, nic se neděje. Odstraníte je těsně předtím, než budete klíčky jíst, pokud to bude zapotřebí. Fazolky adzuki potřebují většinou 4 dny, aby vyklíčily do plné a nejchutnější velikosti. Nespěchejte na ně. Až bude klíčení hotové, můžete luštěniny vytáhnout z nádoby, jemně je osušit a odstranit slupky, které se neoddělily (nebo je nechte být, jsou poživatelné, jen mohou být trochu hořké). Luštěniny by měly v lednici vydržet asi týden, pokud je budete udržovat víceméně v suchu. Výhonky fazolek mungo jsou skvělé na doplnění čirých polévek, jako je například vietnamská polévka pho a dalších kořeněných pokrmů. Skvěle doplní také sendviče a saláty.
