Když začnete vynechávat jídla, budete unavení, zpomalení a hladoví, takže brzy ztratíte motivaci. K snídani jezte potraviny, jako je ovesná kaše, která vás zasytí na dlouhou dobu a zabrání tomu, že budete mít hlad ještě před obědem. Večeři snězte co nejdříve po příchodů domů, abyste se zbytečně nepřejedli.   Uvědomte si, že snídaně je skutečně nejdůležitějším jídlem dne. Když ji vynecháte, budete mít u oběda a u večeře mnohem větší hlad a zbytečně se přejíte. Nevynechávejte jídlo jen proto, že se cítíte provinile, protože jste předchozí den snědli něco nezdravého. Když to budete dělat takto, narušíte tím celou svoji dietu. Pokud nemáte dostatek času, plánujte si všechna svá jídla dopředu. Pomůže vám to vyhnout se nezdravým jídlům, na které byste mohli narazit v době, kdy si nestihnete dát nic zdravého. Neměli byste sice vyhazovat jídlo, které máte v lednici nebo ve spíži, ale měli byste zajistit, abyste doma neměli nic nezdravého, co by vám mohlo narušit vaši dietu. Když budete mít doma nezdravé potraviny, bude vás to lákat je jíst. Můžete si projít všechny potraviny, které máte doma a rozhodnout se, zda je vyhodíte, dáte je někomu z rodiny, nebo je třeba přinesete do práce a rozdáte je kolegům.  Některé potraviny, o kterých si myslíte, že jsou nezdravé, jsou nezdravé pouze ve velkém množství. Například arašídové máslo je nezdravé, když ho sníte celou sklenici, ale když si dáte jen jednu lžičku arašídového másla například s celerem nebo s mrkví, budete si ho moci nechat. Můžete se nezdravých potravin zbavit také tím, že si budete psát nákupní seznamy se zdravými potravinami a nebudete kupovat žádné jiné potraviny. Až půjdete nakupovat, kupte jen to, co máte na svém seznamu, abyste si domů nepřinesli spoustu nezdravého jídla. Nahrazujte nezdravé potraviny zdravými potravinami. Zbavte se zmrzliny a dejte si místo ní jogurt. Měli byste mít doma stále co nejvíce zdravých svačinek. Jde o to nemyslet si, že když jdete jíst do restaurace, musíte kompletně porušit svoji dietu a začít od začátku. Na večírcích a v restauracích sice budete muset čelit pokušení mnohem více, než kdybyste jedli doma, ale nemusíte svoji dietu zahazovat jen kvůli večeři s přáteli. Zde je návod, jak dodržet dietu, i když chcete jíst venku:   Než vyrazíte na večírek, najezte se doma. Pokud jdete na akci, na které bude raut, nebo spousta lákavých nezdravých jídel, dejte si před odchodem doma pořádné jídlo, abyste neměli hlad. Můžete se najíst i trochu více než normálně, protože to, co budete jíst doma, bude vždy zdravější než to, čemu budete čelit na večírku. Všude si s sebou noste zdravé svačinky. Pokud jste na místě, na kterém nemáte k dispozici zdravé potraviny, vezměte si s sebou balíček mandlí, trochu ovoce, nebo ořechovou směs, abyste se vyhnuli nezdravým pochoutkám, jako je například popcorn. Vybírejte si u večeře zdravější jídla. Pokud jdete na večeři do restaurace, vybírejte si to nejzdravější, co v menu najdete, například grilované kuře, hnědou rýži, nebo salát. Vyhýbejte se mastným a tučným jídlům. Uvědomte si, že je možné jíst v restauraci a nepřibírat. Vybírejte si zdravé svačiny místo těch nezdravých. Pokud jste na večírku, kde je velký výběr jídel, dejte si zeleninu, nebo arabský chléb, místo sušenek, dortů, nebo brambůrků. Když budete jíst doma, vyhnete se pokušení. Když si budete vařit všechna jídla doma, budete mít kontrolu nad tím, co máte na svém jídelníčku. Když budete jíst venku, budete si moci sice vybírat zdravější jídla, ale nebudete nikdy přesně vědět, co vlastně jíte. Zde jsou tipy na to, jak z domácího vaření vytěžit maximum:   Staňte se šéfkuchařem. Když vás vaření bude bavit, budete mít větší motivaci a budete si sami hledat nové zdravé recepty. Místo abyste s přáteli chodili jíst do restaurace, si je pozvěte na večeři domů. Až se naučíte lépe vařit, můžete své přátele zvát k sobě domů na večeři místo abyste chodili do restaurací. Bude to levnější, ale také budete moci vařit zdravěji a budete mít intimnější atmosféru. Jezte obědy doma, nebo si je chystejte a noste si je do práce v krabičce. Je snadné jíst nezdravě, když máte těžký pracovní den a nemáte s sebou nic zdravého. Když si doma připravíte zdravý sendvič, nebo třeba salát, nebude vás přes den lákat jíst nezdravé věci.
