Některá zařízení s Bluetooth vám umožní přenášet soubory a dokumenty z jednoho zařízení do druhého. Pokud má například váš kamarád ve fotoaparátu pár dobrých fotek, můžete jej spárovat se svým telefonem a rychle si fotky zkopírovat.  Přenášejte soubory mezi mobilními telefony, fotoaparáty, kamerami, počítači, televizemi apod. Sluchátko Bluetooth lze spárovat s mobilními (a dokonce i některými pevnými) telefony, takže můžete volat, aniž byste museli držet sluchátko. To se zvlášť hodí, pokud jste často na telefonu v práci a nechcete zahálet pokaždé, když vám někdo zavolá. Tethering zařízení umožňuje sdílet připojení k mobilní síti z telefonu do počítače. Díky tomu můžete na počítači procházet internet, i když zrovna nejste připojeni k Wi-Fi. Ne všichni operátoři tethering umožňují, proto si podporu nejprve zkontrolujte u toho svého. Někdy je tato služba zvlášť zpoplatněna. Při jízdě autem si zapněte si Bluetooth vestavěný přímo v autě, nebo noste Bluetooth sluchátko. Abyste měli při řízení stále obě ruce na volantu. V některých zemích je držení telefonu při řízení protizákonné. Díky Bluetooth však můžete při řízení telefonovat, aniž byste se dopouštěli přečinu.  Některé telefony a autorádia umožňují přehrávat hudbu z reproduktorů auta, když se připojíte k vozu přes Bluetooth Některá zařízení umožňují vzájemně přes Bluetooth synchronizovat různá data (seznamy kontaktů, emaily, položky kalendáře). To se hodí pro synchronizaci kontaktů v telefonu s počítačem, nebo pro přenos dat z jednoho telefonu do druhého. Zařízení vybavená Bluetooth dokážou výrazně zredukovat spletenec kabelů a umožní vám pracovat s větší volností. S klávesnicí a myší s Bluetooth budete moci psát odkudkoliv, aniž byste přišli o přesnost. Tiskárny s Bluetooth vám umožní umístit tiskárnu kamkoliv v místnosti, aniž byste se museli zabývat natahováním kabelu od ní k počítači. Reproduktory a ovládání s Bluetooth vám mohou značně zpříjemnit ovládání vašich multimediálních zařízení. Dálkový ovladač s Bluetooth nemusíte mířit na TV, abyste ji mohli ovládat. Reproduktory připojené přes Bluetooth vám pak umožní vytvořit si prostorový zvuk, aniž byste museli přes celý obývací pokoj natahovat signální kabely. Abyste mohli Bluetooth domácí kino využít, budete však potřebovat receiver, který Bluetooth podporuje. Existují i bezdrátové vstupní systémy, pomocí nichž můžete odemknout svůj dům či auto jedním klikem na tlačítko ve smartphonu. Už nikdy tak nebudete muset hledat ztracené klíče! Podívejte se po zámcích s Bluetooth v místním obchodě s kutilským vybavením, nebo se zeptejte u prodejce autorádií na zamykání auta přes Bluetooth. Pokud máte počítač vybavený Bluetooth, můžete k němu připojit ovladač z PlayStation 3 či 4 a využívat jej ke hraní PC her. Toto řešení nemá podporu Sony a vyžaduje software třetí strany, nastavení je však poměrně snadné. Přes Bluetooth můžete vytvořit místní síť mezi dvěma telefony, což je rychlý a snadný způsob, jak si zahrát hru pro více hráčů. Ačkoliv taková síť funguje jen v případě, že jsou oba hráči ve stejném pokoji, je stále mnohem spolehlivější než hraní přes internet.
Ti, kteří jsou emočně stabilní, jsou skvělí v třídění svých myšlenek. Jinými slovy, tito lidé vědí, jak si zajistit, že stresující aspekty jejich života nijak nezasahují a negativně neovlivňují ostatní dobré stránky jejich života. Takže pokud vaše práce za nic nestojí, tak se vědomě rozhodněte, že si nebudete brát práci domů. Uvědomte si, že jedna negativní věc nemusí ovlivňovat zbylé oblasti vašeho života. Upřímně na sebe pohlédněte a popřemýšlejte, co vás emočně vyčerpává. Nemůžete izolovat stres, dokud nevíte odkud přichází. Vědecký výzkum o paměti dokazuje, že vzpomínky se mohou změnit pokaždé, když si na ně vzpomeneme. Mohou se měnit také podle toho, „jak“ si je pamatujeme. Co to znamená? To znamená, že pokud si vzpomenete na svého bývalého přítele, který vám zlomil srdce a budete si o něm myslet, že je zoufalý, osamělý a tak trochu narušený, tak příště, až si na něj znovu vzpomenete, si na něj vzpomenete jako na zoufalého, osamělého a narušeného. Brzy si uvědomíte, že vaše původní vzpomínka je pryč a byla nahrazena tím, co jste se rozhodli si zapamatovat. Řekněme, že vám bylo řečeno představit si park. Je v něm několik stromů, pobíhající pes a pár sedící na dece. Je léto, slunce svítí a vánek si pohrává s listy stromů. O týden později si máte představit ten samý park na podzim. Vaše mysl velmi rychle přeformuluje vaši vzpomínku. Jedná se o zjednodušení celé problematiky, ale ukazuje to alespoň základy toho, jak lidská mysl pracuje. Jednoduše řečeno, čím pozitivněji myslíte, tím šťastnější budete a tím jednodušší je myslet logicky a kontrolovat případné negativní emoce. Zpočátku to bude trvat, ale brzy se z toho stane zvyk a bude pro vás přirozené myslet pozitivně. Řekněme, že máte problémy ve vztahu. Vztah vás dohání k šílenství, cítíte se na něm příliš závislí a celkově máte pocit, že nejste tím, kým byste chtěli být. Místo vyšilování se však snažte soustředit na fakt, že se jedná o zkušenost, která vám toho hodně dá do života. Co potřebujete na vztahu zlepšit, aby jste z něj měli skvělý pocit? Jak můžete lépe komunikovat? Může vám pomoci terapie? Je něco jiného vaším problémem? Ti, kteří si jsou vědomí svých emocí, jsou také obvykle emočně stabilní. Jsou klidní, protože přijali své pocity a uvědomují si, že v 99 % případů se nejedná o nic závažného. Psychologové a vědci tomuto říkají „mindulness“, neboli všímavost. Jediné, co je k tomu potřeba, je uvědomění si a pochopení sebe sama. Dobrý způsob, jak praktikovat kvalitní všímavost, je meditace. Soustřeďte se na své dýchání a snažte se nemyslet na nic jiného, abyste nalezli svůj střed. Jedná se o způsob, jak se odpoutat od života a lépe vidět život v širších souvislostech. Lidská mysl má fantastickou schopnost vidět, slyšet a myslet na to, na co chce, bez ohledů na to, jaká je realita.Je důležité si to uvědomit kdykoliv, když máte pocit, že zažíváte emoci, kterou nechcete. Sami tvoříte svoji realitu, takže i vy samotní ji můžete změnit! Tady je další příklad: Jste venku s přítelem a na jeho telefonu se objeví zpráva z neznámého čísla. Nemůžete si pomoct a vidíte, že zpráva říká: „Ahoj! Včerejší večer byl skvělý. Brzy se mi ozvi.“ Okamžitě si začnete myslet, že vás podvádí a začnete přemýšlet nad tím, jak se s ním rozejít. Uzavřete se do sebe a několik dní nejíte ani nespíte a nakonec mu vztekle řeknete svoji domněnku. Nakonec se ukáže, že zprávu mu napsala jeho sestra. Dokonce na dané číslo zavolá, aby vám to dokázal. Uvědomíte si, že jste mu měli říct hned, že jste danou zprávu viděli a s klidem se jej zeptat, o co se jedná. Existuje mnoho způsobů, jak si vyložit nějakou situaci a záleží jen na vás, jak ji pojmete právě vy.
Foukněte si do náustku, abyste zjistili, jak flétna zní. Budete muset foukat opravdu jemně, jako kdybyste chtěli vyfukovat bubliny z bublifuku. Foukejte velmi opatrně a stále stejnou silou – jde o jednu z nejtěžších, ale také nejdůležitějších technik, které se musíte naučit.   Když budete foukat příliš silně, flétna bude znít ostře a nepříjemně. Pokud chcete jemnější zvuk, budete muset foukat méně silně. Foukejte do flétny z bránice a udržujte stále stejnou sílu dechu, abyste hráli stejně silné tóny. Při hraní na flétnu byste měli noty začínat a ukončovat pomocí jazyku. Položte si jazyk na horní patro za zuby. Zvuk by měl vždy začínat a končit na tomto místě.   Zkuste si říct „důů“ nebo „důůd“. Tato technika vám pomůže naučit se hrát krásné tóny s jasným začátkem i koncem. Dejte si pozor, abyste do flétny nezpívali – měli byste vydávat tóny pouze pomocí dechu. První nota, kterou se lidé většinou naučí, je H. Zakryjte si zadní díru levým palcem a nejvyšší přední díru levým ukazováčkem. Pravým palcem si flétnu přidržujte. Potom jemně foukněte do náustku a nezapomeňte si jazykem tón začít i ukončit. Skvěle! Nyní jste se naučili hrát notu H!  Pokud se vám tón nepovede, nebo zní silně a skřípavě, zkontrolujte si, zda máte obě díry dobře zakryté a prsty se vám na flétně nepohybují. Také je možné, že jste do flétny foukli příliš silně. Trénujte hraní noty H, dokud s ní nebudete naprosto spokojeni. Jednoduchá tabulka prstokladů vám ukáže, jak pomocí flétny zahrát všechny noty. Tabulka obsahuje čísla od 0 do 7, přičemž 0 je označení pro levý palec, 1 pro levý ukazováček, 2 pro levý prostředníček atd.   Například nota H je v tabulce zapsaná následovně. 0 1 - -  - - - -  Čísla představují díry, které jsou zakryté a pomlčky představují díry, které při hraní zůstávají odkryté. V tomto případě 0 znamená, že levým palcem zakrýváte zadní díru flétny a 1 znamená, že levým ukazováčkem zakrýváte horní přední díru. První noty, které se naučíte pomocí levé ruky, jsou H (kterou již umíte), A a G. Další dvě noty, které se hrají levou rukou, jsou C2 a D2. Číslo 2 u not znamená, že jde o vysoké tóny.   Jak se hraje A: Použijte stejný prstoklad jako u noty H, ale tentokrát zakryjte prostředníčkem levé ruky také druhou díru od shora. V tabulce prstokladů tuto notu najdete zapsanou takto: 0 12 - - - - - Jak se hraje G: Použijte stejný prstoklad jako u noty A, ale tentokrát zakryjte prsteníčkem levé ruky také třetí díru odshora. V tabulce prstokladů se nota G píše takto: 0 123 - - - - Jak se hraje C2: Zakryjte si zadní díru levým palcem a prostředníčkem levé ruky zakryjte druhou díru odshora. V tabulce prstokladů se C2 píše takto: 0 - 2 - - - - - Jak se hraje D2: Nechejte zadní díru otevřenou a přikryjte prostředníčkem levé ruky druhou díru odshora. V tabulce prstokladů najdete D2 v takovém zápisu: - - 2 - - - - - První noty, které se s pravou rukou naučíte hrát, jsou E, D a Fis. Následující dvě noty potom budou F a C1. Tyto dvě noty jsou pro začátečníky trochu těžké, protože se při nich musí najednou zakrývat velké množství děr.   Jak se hraje E. Zakryjte si zadní díru levým palcem a všechny tři přední horní díry zbytkem prstů. Potom položte pravý ukazováček na čtvrtou díru odshora a pravý prostředníček na pátou díru. V tabulce prstokladů najdete E jako 0 123 45 - - Jak se hraje D: Použijte stejný prstoklad jako u noty E, ale tentokrát položte pravý prsteníček na šestou díru shora. V tabulce prstokladů se tato nota píše následovně: 0 123 456 - Jak se hraje Fis: Použijte stejný prstoklad jako u noty D, ale tentokrát sundejte ukazováček ze 4. díry odshora a nechejte všechny ostatní prsty na místě. Tabulkový zápis této noty vypadá takto: 0 123 - 56 - Jak se hraje F: Položte levý palec na zadní díru, ukazováček, prostředníček a prsteníček na horní tři díry, ukazováček pravé ruky na čtvrtou díru, prsteníček pravé ruky na šestou díru a malíček pravé ruky na sedmou díru. V tabulce prstokladů se tato nota píše takto: 0 123 4 - 67 Jak se hraje C1: U noty C1 jsou zakryté všechny díry flétny. Levý palec zakrývá zadní díru, ukazováček, prostředníček a prsteníček levé ruky zakrývají tři horní díry a ukazováček, prostředníček, prsteníček a malíček zakrývají spodní čtyři díry. V tabulce prstokladů najdete notu C1 zapsanou následovně: 0 123 4567 Až se naučíte hrát všechny noty, začněte cvičit hraní jednoduchých písniček.    Mařenka měla ovečku:  B A G A B B B A A A B D' D' B A G A B B B A A B A G    Třpyť se, třpyť se, hvězdičko:   D D A A B B A G G F# F# E E D    Valčík na rozloučenou: C F F F A G F G A F F A C' D'
