<?xml version="1.0" encoding="UTF-8"?>
<test-set>
	<topic t_id="1" t_name="AIDS">
		<reading-test r_id="1">
			<doc d_id="1">
Annie Lennox: perché sostengo la lotta contro l'HIV/AIDSCondividerò con voi il racconto di come sono diventata un'attivista per la lotta contro l'HIV/AIDS. Questo è il nome della mia campagna, SING. Nel novembre del 2003 fui invitata a partecipare all'inaugurazione della 46664 Foundation di Nelson Mandela. Quella è la sua fondazione per la lotta contro HIV/AIDS, mentre 46664 è il numero di identificazione di Mandela durante la sua prigionia a Robben Island. Quella sono io, con Youssou N'Dour sul palco, che mi diverto da morire. Il giorno seguente, tutti gli artisti furono invitati a unirsi a Mandela a Robben Island, dove lui avrebbe tenuto una conferenza stampa mondiale davanti alla cella in cui era stato detenuto. Vedete le sbarre alla finestra. Fu per tutti un momento epocale. In quel preciso momento Mandela disse alla stampa mondiale che un genocidio virtuale era in corso nel suo paese, in quella Rainbow Nation del dopo apartheid. Disse che morivano mille persone al giorno, e che le vittime in prima linea, le più vulnerabili, erano le donne e i bambini.L'impatto su di me fu enorme, perché io sono una donna e una madre, e non mi ero resa conto che la pandemia dell'HIV/AIDS colpiva le donne in una tale maniera. Fu allora che mi impegnai - quando lasciai il Sud Africa, quando lasciai Capetown, e dissi a me stessa: "è un argomento del quale devo parlare. Devo dare il mio contributo". E da allora ho preso parte a ognuno degli eventi di 46664 al quale potevo partecipare, ho tenuto conferenze stampa, rilasciato interviste, parlando e usando il mio spazio di musicista, con il mio impegno nei confronti di Mandela, dettato dal rispetto per il sorprendente, incredibile lavoro che ha svolto. Nel mondo, tutti rispettano Nelson Mandela. Tutti ammirano Nelson Mandella. Ma sono tutti al corrente di ciò che sta accadendo in Sud Africa, nel suo paese, il paese che ha avuto uno dei più elevati tassi di trasmissione del virus? Se andassi per le strade, adesso, a dire alla gente cosa stava succedendo là, rimarrebbero tutti scioccati.Mi ritengo molto fortunata ad aver incontrato, un paio d'anni dopo, Zackie Achmat, il fondatore di Treatment Action Campaign, un attivista e un promotore di campagne incredibile. Lo incontrai ad un evento di 46664. Indossava una maglietta come quella che ho io ora. Questa è uno strumento. Vi dice che io sono solidale con le persone affette da HIV, che vivono con l'HIV. In tal modo, nonostante lo stigma, indossando questa t-shirt io dico: "Sì, possiamo parlarne, non deve rimanere un tabù". Diventai membro del Treatment Action Campaign e sono molto orgogliosa di far parte di quella splendida organizzazione. Si tratta di un movimento popolare, e l'80% dei membri sono donne, la maggior parte delle quali sieropositive. Queste donne lavorano nei campi, e hanno la grande opportunità di raggiungere le persone che subiscono direttamente gli effetti del virus. Hanno programmi educativi. Sollevano la questione dello stigma. Ciò che fanno è straordinario. E sì, la mia SING Campaign ha sostenuto la Treatment Action Campaign cercando di aumentare la consapevolezza e cercando inoltre di raccogliere fondi. Molti dei fondi che sono riuscita a raccogliere sono andati direttamente a Treatment Action Campaign e all'incredibile lavoro che fanno, e che continuano a fare in Sud Africa.Quindi, questa è la mia SING Campaign. Fondamentalmente SING Campaign siamo io e circa 3 o 4 splendide persone che mi sostengono. Ho viaggiato in tutto il mondo negli ultimi due anni e mezzo. Ho visitato circa 12 paesi diversi. Qui sono in Norvegia, A Oslo, mentre ricevo un bell'assegno sostanzioso. Qui canto a Hong Kong, per sostenere raccolta fondi. A Johannesburg ho avuto l'opportunità di suonare per un pubblico soprattutto di bianchi della classe media sudafricana che si è ritrovato in lacrime perché ho mostrato loro dei filmati che gli hanno toccato il cuore. La vera natura di questa terribile tragedia che sta avvenendo, che la gente tende ad evitare perché è stanca, e non sa quali possano esserne le soluzioni. Aaron Motsoaledi, il ministro della salute attuale, ha partecipato al concerto. Io l'ho incontrato e lui mi ha confermato il totale impegno per cercare di apportare un cambiamento, che è assolutamente necessario. Qui sono nel Parlamento scozzese. E sono poi diventata un inviato per Scozia e HIV. E ho raccontato loro le mie esperienze, cercando, ancora una volta, di sensibilizzarli. E ancora, a Edimburgo, con il maginifico African Children's Choir, che io adoro. E si tratta di bambini come loro, molti rimasti orfani a causa delle famiglie colpite dal virus dell'AIDS.Qui mi trovo a New York con Michael Sidibe, il direttore di UNAIDS. Sono molto onorata del fatto che Michel mi abbia invitata, solo pochi mesi fa, a diventare ambasciatrice di UNAIDS. In questo modo ho rafforzato la mia piattaforma ed ampliato i miei confini. Il messaggio che UNAIDS sta al momento mandando al mondo dice che vorremmo vedere la potenziale eliminazione della trasmissione del virus dalla mamma al bambino entro il 2015. E' un obiettivo molto ambizioso ma crediamo sia raggiungibile con la volontà politica. Si può realizzare.Qui sono insieme ad una donna incinta, sieropositiva, ed entrambe soridiamo perché siamo molto fiduciose, perché sappiamo che quella giovane sta ricevendo le cure necessarie per allungare la sua vita così che possa prendersi cura del bambino che sta per nascere E il suo bambino riceverà il PMTCT, e ciò significa che quel bambino non nascerà affetto dal virus. Si tratta di prevenzione fin dall'inizio della vita. Ed è un modo per cominciare a intervenire nei confronti della pandemia di AIDS.Ora vorrei concludere raccontandovi la breve storia di Avelile. Questa è Avelile. E' con me ovunque io vada. Racconto a tutti la sua storia perché lei rappresenta uno dei milioni di orfani dell'HIV/AIDS. La mamma di Avelile aveva il virsu dell'HIV, ed è morta di malattie legate all'AIDS. Avelile era affetta dal virus. E' nata con il virus. Qui la vediamo all'età di 7 anni. Non pesa più di un bambino di un anno. A questo punto della sua vita, è affetta da AIDS conclamata, e ha la polmonite. L'abbiamo incontrata all'ospedale di Eastern Cape e passato tutto il pomeriggio co nquesta bambina adorabile. I dottori e le infermiere sono stati fenomenali. Ll'hanno sottoposta a una dieta nutrizionale molto particolare e si sono presi grande cura di lei. E quando abbiamo lasciato l'ospedale - perché abbiamo filmato la sua storia - non sapevamo se sarebbe sopravvissuta. Ovviamente...è stato un incontro carico di emozioni, che ci ha lasciati molto toccati, grazie all'esperienza diretta con questa bimba, capite, con la sua storia. Cinque mesi dopo siamo tornati in Sud Africa per incontrare di nuovo Avelile. E mi sento - ho i brividi - non so se riuscite a vedere la mia pelle d'oca. Ho la pelle d'oca perché so quello che vi sto per mostrare. Questa è la trasformazione che è avvenuta. Non è straordinaria?(Applausi)Questi applausi in realtà sono per i medici e le infermiere dell'ospedale che si sono presi cura di Avelile. E credo di capire che approviate questa trasformazione. Quindi vorrei dirvi, a ognuno di voi nel pubblico, se ritenete che ogni madre e ogni bambino del mondo abbia il diritto di avere accesso a una buona alimentazione e buone cure sanitarie, e se ritenete che le Millennium Development Goals in particolare cinque e sei, debbano assolutamente ricevere l'impegno di tutti i governi del mondo - specialmente nell'Africa sub-sahariana, potreste alzarvi in piedi. Credo sia onesto dire che sono quasi tutti i presenti in sala.Grazie mille.(Applausi)
			</doc>
				<q  q_id="1" >
					<q_str>In seguito a quale avvenimento Annie Lennox decise di impegnarsi nella lotta contro l'AIDS?</q_str>
					<answer a_id='1' >la prigionia di Nelson Mandela a Robben Island</answer>
					<answer a_id='2' >la cerimonia di chiusura della Fondazione di Nelson Mandela</answer>
					<answer a_id='3' >l'incontro con Youssou N'Dour</answer>
					<answer a_id='4' >la segregazione razziale in Sudafrica</answer>
					<answer a_id='5'  correct="Yes">la conferenza stampa di Nelson Mandela davanti alla stampa mondiale</answer>
				</q>
				<q  q_id="2" >
					<q_str>Chi è il fondatore della campagna SING?</q_str>
					<answer a_id='1' >Nelson Mandela</answer>
					<answer a_id='2' >Youssou N'Dour</answer>
					<answer a_id='3' >Michel Sidibe</answer>
					<answer a_id='4' >Zackie Achmat</answer>
					<answer a_id='5'  correct="Yes">Annie Lennox</answer>
				</q>
				<q  q_id="3" >
					<q_str>Qual è il paese d'origine di Nelson Mandela?</q_str>
					<answer a_id='1' >Norvegia</answer>
					<answer a_id='2' >Scozia </answer>
					<answer a_id='3'  correct="Yes">Sudafrica</answer>
					<answer a_id='4' >Stati Uniti</answer>
					<answer a_id='5' >Nambia</answer>
				</q>
		</reading-test>
	</topic>
</test-set>
