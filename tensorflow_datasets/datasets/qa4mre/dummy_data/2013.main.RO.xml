<?xml version="1.0" encoding="UTF-8"?>
<test-set>
	<topic t_id="1" t_name="Alzheimer">
		<reading-test r_id="1">
			<doc d_id="1">
Despre oameni și șoareci: Tratament Alzheimer pentru frații noștri, rozătoarele. Boala Alzheimer  Boala Alzheimer este cea mai comună formă de demență și se estimează că până în anul 2050 aceasta va afecta 1 din 85 de oameni. Spre deosebire de atacul cerebral, cancerul la prostată, bolile inimii și HIV-ul, boli în a căror tratare s-au făcut progrese, boala Alzheimer a crescut în incidență ca o cauză a deceselor. Deși, probabil, aceasta se datorează parțial faptului că avem o speranță de viață mai mare, Alzheimer fiind în genere (însă nu mereu) o boală a bătrâneții, nu se poate nega că boala Alzheimer este o boală care necesită atenție sporită. În prezent sunt câteva tratamente pentru boala Alzheimer care asigură o ușoară ameliorare a simptomelor, însă niciunul care să oprească sau să încetinească evoluția bolii. Oare de ce nu am reuşit să descoperim un tratament eficient pentru această boală din ce în ce mai răspândită? Iată un motiv - nici nu suntem siguri care este cauza bolii! Un prim suspect în apariţia bolii sunt proteinele beta-amiloide. Aceste proteine pot avea complici care, de asemenea, pot declanşa boala Alzheimer, însă proteina beta-amiloidă joacă un rol definitoriu dacă nu chiar rolul principal în declanşarea bolii. Proteinele beta-amiloide sunt, de fapt, fragmente anormal acumulate ale unei alte proteine, numite PPA, proteina precursoare a amiloidului. Folosesc cuvântul "fragmente" întrucât părţile proteinei care se acumulează anormal și formează conglomerate fac parte dintr-o proteină mai mare care este decupată de enzime după modelul de mai jos. Care este rolul precursorului amiloid în timp ce şade în afara celulei, mobil și albastru? (Notă: proteinele nu sunt de fapt albastre și animate precum sunt redate în figura de mai sus. Ele sunt de fapt microscopice.) Nu avem nici cea mai vagă idee! Ştim însă că atunci când proteina beta-amiloidă începe să se acumuleze anormal, ea angrenează în proces și alte proteine și aceste conglomerate sunt, probabil, responsabile de distrugerea neuronului. Alte boli neuro-degenerative precum boala Creutzfeldt-Jakob sau boala Parkinson sunt de asemenea legate de aceste conglomerate de proteine anormal acumulate, în general numite amiloide.  Nu te mai gândi, că poţi să o iei razna: ceea ce noi numim "acumulare anormală" a proteinelor în Alzheimer și în alte boli ar putea fi, de fapt, activitatea normală a acestor proteine! Ce altceva în afară de acumularea anormală a proteinelor și neuro-degenerarea au în comun bolile Alzheimer, CJD și Parkinson? Nu avem cunoştinţe în ceea ce priveşte activitatea normală a proteinelor precursoare prezente în aceste boli. Este POSIBIL (pun accentul pe posibil) ca unele din aceste proteine să fie menite a se acumula anormal în starea de amiloidă și ca aceste boli neuro-degenerative să fie cauzate de către o anomalie în echilibrul natural dintre "acumulările normale" și cele "anormale" în stare amiloidală. Plănuiesc să bloggez mai mult pe tema acumulării proteinelor şi a amiloidelor,  însă iată o nouă idee de lucrare ştiinţifică ce urmează să o abordez - proteinele amiloide pot ajuta la descifrarea manierei în care lucrează memoria.  Acum, că nu am reuşit deloc să prezint sursa bolii Alzheimer, haideţi să ne concentrăm pe lucrarea despre care vreau să vorbesc azi. Lucrarea, intitulată "Terapiile ApoE care îndepărtează rapid β-amiloida și inversează deficienţele cobailor diagnosticaţi cu boala Alzheimer" a fost publicată în martie sub forma unui articol ScienceExpres. Pesemne editorii revistei Science l-au considerat destul de important de i-au grăbit publicarea online. O recompensă binevenită pentru studenții suprasolicitați ca mine – lucrările din ScienceExpress sunt scurte!      Abstract Autorii acestei lucrări au reuşit să facă ceva uimitor - au găsit un medicament, bexaroten, care administrat cobailor cu Alzheimer elimină aproape imediat depozitele de proteine agregate beta-amiloide care se acumulează atât în creierul uman cât și în cel al cobaiului bolnav de Alzheimer. Mai mult decât atât, acest medicament este deja aprobat de către Administraţia americană pentru Alimente şi Medicamente (FDA) pentru tratarea cancerului. Asemenea altor medicamente folosite în chimioterapie, efectele secundare ale bexarotenului nu sunt atât de periculoase, deci poate fi administrat pacienţilor umani cu destulă siguranţă.  Cât de eficient este acest medicament? Autorii lucrării au prelevat imagini din porţiuni ale creierului cobailor înainte și după administrarea medicamentului. Conglomeratele beta-amiloide pot fi vizualizate şi, astfel, numărate prin injectarea unor anticorpi fluorescenţi. După doar trei zile, numărul conglomeratelor proteinice din cortexul și hipotalamusul cobailor s-a redus aproape la jumătate și numărul conglomeratelor s-a tot diminuat pe parcursul a câtorva săptămâni. Rezultatul este uimitor!  Autorii au arătat că pe lângă dispersarea plăcilor responsabile de declanşarea bolii, cobaii au dat semne de recuperare a memoriei și a funcţiilor cognitive, ceea ce ar fi un rezultat uimitor dacă ar fi valabil la oameni. Pentru cobai construirea cuiburilor este o activitate socială pe care cei sănătoși o pot face, însă cei bolnavi de Alzheimer nu o pot întreprinde. Ca urmare a tratamentului cu bexaroten, abilitatea de a construi cuiburi a fost restaurată. Tratamentul a restaurat de asemenea simţul olfactiv al cobailor diagnosticaţi cu Alzheimer, ceea ce ar fi un pas major în tratarea pacienţilor umani întrucât aceştia îşi pierd simţul olfactiv.  Cum funcţionează acest medicament? Proteina numită ApoE se găseşte în mod natural în neuronii umani. Proteina o dată secretată în afara neuronilor, se ataşează de conglomeratele de beta-amiloide și ajută la distrugerea conglomeratelor. ApoE încurajează activitatea celulelor gliale, celule suport ale creierului, de a consuma prin fagocitoză conglomeratele beta-amiloide, pentru ca apoi să distrugă conglomeratele. Proteina ApoE este secretată de creierul oricui – chiar şi de bolnavii de Alzheimer – şi distruge conglomeratele beta-amiloide. Boala Alzheimer ar putea fi cauzată tocmai de inabilitatea proteinei de a distruge conglomeratele beta-amiloide suficient de repede (aşa cum se întâmplă în cazul creierului sănătos), prin urmare mărirea cantităţii de proteină ApoE ar putea opri evoluţia bolii.  Deci, avem un tratament pentru Alzheimer?  Ei bine ... pentru cobai, da. Oricine a mai citit un despre un tratament uimitor descoperit pentru o maladie a cobailor ştie că acest tratament nu este de aşteptat să dea roade și pe pacienţii umani. Chiar dacă cobaii au în proporţie de 99% aceleași proteine ca și noi, același lucru îl putem spune și despre asemănările dintre genomul uman și cel al plantelor. Oricât de mult aş încerca, chiar dacă aş sta la soare, tot nu aş fi sătul, ci voi fi cel mult somnoros și plin de vitamina D. Aşadar genele comune cu cele ale cobailor și ale plantelor nu mă fac un cobai sau o plantă. Transpunerea unei terapii pentru o boală neuro-degenerativă de la cobai la subiecţi umani este o mare provocare, întrucât gândim atât de diferit faţă de cum o fac ei, cel puţin bazându-mă pe conversaţiile mele cu cobaii.  Un alt neajuns îl reprezintă cobaii folosiţi în testele Alzheimer. În vederea realizării acestui studiu, a trebuit ca cercetătorii să creeze cobai care pot servi ca modele pentru maladia umană. Aceasta s-a realizat prin injectarea cobailor cu gene umane care provoacă Alzheimer, creând astfel un tipar imperfect. Cobaii nu prezintă toate simptomele pacienţilor umani, fiind mai degrabă relevanţi pentru studiul fazelor incipiente de Alzheimer decât a celor avansate. Dacă lucrurile stau aşa, bexarotenul poate fi folosit ca terapie preventivă, dar nu ca tratament.  Chiar și în această lumină găsesc lucrarea de faţă foarte interesantă. Aştept cu nerăbdare cum vor arăta rezultatele studiilor clinice în desfăşurare ale terapiei cu bexaroten în tratamentul Alzheimer. Cu puțin noroc, acest medicament poate avea sorţi de izbândă acolo unde, înaintea sa,  multe alte medicamente promiţătoare la cobai au eşuat și poate deveni util în tratarea bolnavilor diagnosticaţi cu Alzheimer. Dacă o persoană dragă mie ar fi diagnosticată cu Alzheimer aş urmări rezultatele studiilor clinice îndeaproape.
			</doc>
				<q  q_id="1" >
					<q_str>Cu ce scop unii cobai au fost injectaţi cu gene umane care provoacă Alzheimer?</q_str>
					<answer a_id='1' >generare celulară</answer>
					<answer a_id='2' >expunere la soare</answer>
					<answer a_id='3' >degenerare celulară</answer>
					<answer a_id='4' >speranţă de viaţă mai mare</answer>
					<answer a_id='5'  correct="Yes">niciuna dintre variantele de mai sus</answer>
				</q>
				<q  q_id="2" >
					<q_str>Câte persoane care suferă de Alzheimer se estimează că vor fi în anul 2050?</q_str>
					<answer a_id='1'  correct="Yes">123 milioane</answer>
					<answer a_id='2' >85 milioane</answer>
					<answer a_id='3' >niciunul</answer>
					<answer a_id='4' >un număr destul de mic</answer>
					<answer a_id='5' >niciuna dintre variantele de mai sus</answer>
				</q>
				<q  q_id="3" >
					<q_str>Cum pot bolnavii de Alzheimer să recapete simțul olfactiv?</q_str>
					<answer a_id='1' >prin chimioterapie</answer>
					<answer a_id='2' >prin studii clinice</answer>
					<answer a_id='3'  correct="Yes">prin tratament cu bexaroten</answer>
					<answer a_id='4' >stând la soare</answer>
					<answer a_id='5' >niciuna dintre variantele de mai sus</answer>
				</q>
    </reading-test>
	</topic>
</test-set>
