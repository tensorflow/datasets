<?xml version="1.0" encoding="UTF-8"?>
<test-set>
	<topic t_id="1" t_name="AIDS">
		<reading-test r_id="1">
			<doc d_id="1">
Жените в Африка се надигат срещу политиката на Буш спрямо СПИНРебека Лолосоли излъчва безмълвен авторитет под пластовете ръчно изработени накити от мъниста, които покриват челото, шията, гърдите и китките й. Тя се усмихва с лекота, докато държи реч пред американски колежани, макар за тях темата на дискусията да е равнозначна на понятието безнадеждност. Ребека говори за разпространението на СПИН в Африка и по-специално сред туземките от племето самбуру в селото Умоя, Кения. „Хората умираха в продължение на години, без да знаем защо”, спомня си тя. „Сега знаем, че СПИН може да бъде избегнат, но само ако променим из основи начина си на живот.”Изцяло благодарение на дейността на защитници на общественото здравеопазване и общочовешките права като Ребека все повече хора по света са наясно, че областта в Африка на юг от Сахара е епицентърът на СПИН-пандемията: три четвърти от смъртните случаи вследствие на СПИН в световен мащаб са на територията на Африка, а в момента континентът е родината на близо две трети от всички ХИВ-позитивни (над 25 милиона души). Малцина знаят, че повечето хора в Африка, които живеят с вируса на ХИВ/СПИН, са жени, и че понастоящем заразата се разпространява сред младите жени три-четири пъти по-бързо, отколкото сред младите мъже. За мнозина тази информация се вплита в мрежа от стереотипи, които утвърждават страданието като естествено условие за живот в Африка.Но докато СПИН – подобно на пагубната поредица от природни бедствия, случили се през годината – се е зародил по естествен път, то размерът на щетите, причинени от него, е бедствие, сътворено изцяло от човека. Обърнете внимание на следното:• От 1980 г. насам, когато СПИН се появява за пръв път, САЩ изискват въвеждането на „строги икономически мерки” спрямо бедните страни. Тази политика орязва наполовина националния бюджет за здравеопзаване в Африка точно когато обществената здравна система трябва да се изправи на крака, за да се бори със СПИН. Днес пандемията е най-съществената спънка за икономическия напредък на Африка.• За да увеличи още повече и без това огромните приходи на американските фармацевтични компании, правителството на Буш спира продажбата на генерични лекарства на достъпни цени, които са спасили живота на милиони хора в богатите страни.• Жените са особено податливи на заразяване с ХИВ, защото са лишени от правото да отказват секс или да настояват за използване на кондоми. Тъй като повечето от тези жени живеят в нищета и са сред най-бедните, е по-вероятно да се заразят с ХИВ и да развият симптомите на СПИН скоро след това.СПИН, несправедливата икономическа политика и неравнопоставеността на жените спрямо мъжете са в взаимно засилващи се кризисни ситуации; борбата с който и да е от тези проблеми изисква внимание към всички тях, взети заедно. Твърде често обаче обществените здравни програми, политиката на правителствата и дори активистите разглеждат проблемите поотделно и пропускат някои съществени взаимосвързващи елементи, които са ключът към осъществяване на промяна.Една от причините за това късогледство е, че, ако разглеждат СПИН единствено като природно бедствие, политиците могат да избегнат захващането със сериозни обществени проблеми като икономическата правда и равноправието между половете. Вземете за пример връзката между СПИН и правото на собственост на жените в Кения. Всяка година стотици хиляди кенийки овдовяват заради СПИН. И тъй като законите и обичаите в Кения забраняват на жените да притежават и да наследяват имущество, много често жените и децата са насилствено изгонвани от домовете си след смъртта на съпрузите. Изгонването увеличава риска жените да се заразят с ХИВ, като ги излага на нищета, бездомност, насилие и болести, а понякога ги принуждава да проституират, за да си осигурят храна и подслон. Защитата на правото на собственост на жените е крайно необходима съставна част от стратегиите за борба с ХИВ/СПИН. Но закрилата  на това право е свързана с оспорване на закона и традициите и с насочване на вниманието към някои деликатни въпроси, свързани с поземлената собственост и разпределението на ресурсите в една бедна страна.В действителност всяка успешна стратегия за превенция трябва да подкрепя социалните и иконимическите права на жените. И все пак преоблаващият подход към проблема си остава зле скроената стратегия на правителството на Буш: „Въздържание, вярност и презервативи”. Въздържанието не е вариант за жените, които са изнасилени или принудени да правят секс. Вярността е неприложима за жените, чиито съпрузи са многоженци (за жените в Африка бракът на практика е рисков фактор за заразяване с ХИВ). А презервативите – представени от правителството на Буш като „последна инстанция” в борбата със СПИН – са всъщност въпрос на желание от страна на мъжа – дали да ги използва, и въпрос на избор и на двамата партньори – дали да имат деца. Освен това, поставяйки акцента върху индивидуалното поведение като превантивна мярка, тази стратегия позволява на политиците да пренебрегнат бедността и неравенството, които създават благоприятни условия за „развъждане” на СПИН.С наближаването на края на 2005 г. става ясно, че инициативата „3 до 5” на ООН, целяща да снабди 3 милиона души с антиретровирусни медикаменти до края на годината, ще претърпи провал с разлика от две трети. Девет от десет души в Африка, заразени с ХИВ/СПИН, все още са лишени от тези лекарства, които са достъпни в богатите страни в почти цял свят. Какви са причините за това? Липсата на политическа воля и високите цени на лекарствата. Общодостъпното лечение е постижима цел, но ще се наложи по време на заседанието на Световната търговска организация този месец Съединените щати и ЕС да действат в насока на зачитане на правото на бедните страни да внасят по-евтини генерични разновидности на лекарствата срещу СПИН.Ефективните програми, които съчетават лечение и превенция срещу ХИВ/СПИН, са приведени в действие в Уганда, Танзания, Тайланд и др. Но вместо да подпомогне повече такива кампании, правителството на Буш поставя политиката спрямо СПИН в ръцете на християнските фундаменталисти (които лансират своя идеологически „ABC” метод за превенция) и на лобисти на фармацевтичните компании (които поставят приходите на отрасъла над осигуряването на достъп до животоспасяващи лекарства). В наши дни Белият дом ни припомня „състрадателната” програма на президента Буш, планираща отпускането на 15 милиарда долара за борба със СПИН – предимно в Африка. Това обещание обаче беше дадено преди повече от 3 години и повечето от отпуснатите средства така и не бяха усвоени. Инициативата на Буш всъщност дори подкопа международните капмании за борба със СПИН, действащи посредством Световния фонд на ООН за борба със СПИН, туберкулоза и малария. Вместо да дадат своя полагаем дял на Фонда (3,5 млрд, или една трета от общата сума), САЩ се включиха само с 0,6 млрд за периода 2006 – 2007 г.Тазгодишното предложение на Г-8 (най-богатите страни в света) за опрощаване на дълговете е всъщност поредното даване на напразни надежди на страдащите от СПИН в Африка. Погрешно се предполага, че парите, които ще останат неизползвани благодарение на споразумението, ще бъдат вложени в борбата срещу СПИН, а в действителност няма начин това да се случи. Фактически дори след това споразумение повечето страни в Африка ще продължават да изразходват четири пъти повече средства за изплащане на дългове, отколкото за здравеопазване и образование – най-критичните направления в борбата срещу СПИН. Превръщането на средствата за изплащане на дългове в средства за борба със СПИН всъщност би допринесло с 15 млрд. годишно – точно колкото са нужни на UNAIDS (Агенцията на ООН за борба с ХИВ/СПИН), за да финансира своите програми. Световната банка и Международният валутен фонд със сигурност могат да си позволят да опростят изцяло дълговете на бедните страни, без това да повлияе особено на работата им. Но САЩ, като държавата с най-голям дял в тези институции, се противопоставят на безусловното опрощаване. Въпросът не опира до парите, тъй като количеството им е от съществено значение за икономиката на САЩ. Щатите по-скоро използват дълговете като средство за осигуряване на отстъпчивост от страна на правителствата на африканските страни по отношение на изгодни за Америка политики.Миналата седмица излезе годишният доклад на ООН за световната криза, предизвикана от проблема СПИН. Докладът беше предимно негативен, но отдаде заслуженото на предприемчивите програми за превенция и лечение, като отчете спадане от 10 на 7% на броя на заразените с ХИВ възрастни в Кения в периода от края на 90-те години до 2003 г.; а също и ограничаване на броя на заразените бременни жени в Кения от смущаващите 28% до 9% за същия период.Ребека Лолосоли е наясно с пъвостепенната важност на съчетаването на лечение и превенция в борбата срещу СПИН. Преди 2 години тя подхваща съвместна работа с MADRE – международна организация за защита на правата на жените, за да доведе в страната си здравни възпитатели, които да научат нейните сънародници как да се предпазват от ХИВ/СПИН. „По време на нашите обучения информирахме хората, че имаме право да искаме лекарства за жените от общността. Но преди всичко се надявахме да избегнем ХИВ. Ето защо ние – жените, трябва да имаме правото да отказваме, без да бъдем насилвани или бити. Трябва да можем да притежаваме и наследяваме земя, за да изхранваме себе си и децата си. Това е начинът да останем здрави. Да промениш традициите не е лесно.” – казва Ребека, широко усмихната. – „Но си струва.”
			</doc>
				<q  q_id="1" >
					<q_str>Коя е икономическата причина за почти пълната липса на достъп до антиретровирусни лекарства за пациентите в Африка?</q_str>
					<answer a_id='1' >наличието на антиретровирусни медикаменти в богатите страни</answer>
					<answer a_id='2'  correct="Yes">високата цена на лекарствата</answer>
					<answer a_id='3' >опрощаването на външния дълг за африканските правителства</answer>
					<answer a_id='4' >печалбите на фармацевтичните компании</answer>
					<answer a_id='5' >липсата на политически план</answer>
				</q>
				<q  q_id="2" >
					<q_str>Какъв подход може да бъде използван за борба срещу СПИН, несправедливата икономическа политика и неравностойното положение на жените?</q_str>
					<answer a_id='1' >правителствена политика</answer>
					<answer a_id='2' >превантивни стратегии</answer>
					<answer a_id='3' >промяна в традиционните възгледи</answer>
					<answer a_id='4'  correct="Yes">едновременната борба срещу всички тях</answer>
					<answer a_id='5' >програмите за обществено здраве</answer>
				</q>
				<q  q_id="3" >
					<q_str>Каква е целта на стратегията в правителството на Буш?</q_str>
					<answer a_id='1' >да подкрепя социалните и икономическите права на жените</answer>
					<answer a_id='2' >да се бори срещу неравноправието на жените</answer>
					<answer a_id='3'  correct="Yes">да подкрепя въздържанието, верността и употребата на презервативи</answer>
					<answer a_id='4' >да игнорира бедността, социалното неравенство и традициите</answer>
					<answer a_id='5' >да подкрепя програмите за превенция и лечение</answer>
      </q>
    </reading-test>
	</topic>
</test-set>
