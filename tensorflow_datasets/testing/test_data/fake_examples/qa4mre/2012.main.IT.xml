<?xml version="1.0" encoding="UTF-8"?>
<test-set>
	<topic t_id="1" t_name="AIDS">
		<reading-test r_id="1">
			<doc d_id="1">
HIV/AIDS in Africa: è ora di fermare lo sterminioPunti ChiaveL'Africa costituisce il 70% dei casi di HIV/AIDS nel mondo anche se rappresenta solo il 10% della popolazione mondiale. Più di 25 milioni di Africani vivono con l'HIV/AIDS, e 17 milioni sono già morti.La risposta della comunità internazionale è stata lenta e perlopiù inefficace.L'ONU stima che l'Africa avrà bisogno di 3 milioni di dollari solo per trattamenti base e programmi di prevenzione, eppure gli Stati Uniti e le altre nazioni occidentali hanno donato solo 300 milioni di dollari in assistenza nel 2000.Secondo l'agenzia ONU per l'HIV/AIDS (UNAIDS), 25.3 milioni di africani vivono con il virus e stanno morendo di AIDS. Queste persone moriranno entro i prossimi dieci anni, salvo un miracolo o un profondo cambiamento nell'attenzione internazionale verso questa piaga.Nonostante gli orrori della pandemia, la risposta intenzionale è stata limitata, e solo recentemente la maggior parte dei governi africani hanno iniziato ad affrontare pubblicamente il problema. I governi africani sono paralizzati dalla povertà, dai tabù culturali sul sesso,  e dalle false percezioni sulle cause e la gravità dell'AIDS. Essi temono anche che si interrompa il prezioso turismo e l'investimento di dollari dall'occidente, e non sono riusciti a mettere in guardia i propri cittadini sui pericoli dell'AIDS. Le nazioni occidentali, compresi gli Stati Uniti, hanno per lo più ignorato i pericoli e le ripercussioni internazionali della vasta infenzione  in Africa.Gli Stati Uniti nel 2000 hanno speso solo 300 milioni di dollari per cure di base e programmi di prevenzione per l'AIDS in Africa – molto meno dei 3 miliardi considerati come necessari per rallentare la pandemia.La crisi dell'HIV/AIDS in Africa è di  pesantissime proporzioni. Ogni giorno, 6700 famiglie perdono un proprio caro a causa della malattia; la costruzione e la vendita di bare è una delle occupazioni che sono più in rapida crescita in Sud Africa. Sedici nazioni africane hanno un decimo o più della propria popolazione affetta da HIV, e l'Africa è casa di 95% di tutte le trasmissioni madre-bambino dell'HIV. In queste nazioni, quasi l'80% delle morti di tutti i giovani adulti tra i 25 – 45 anni è da ricollegare direttamente all'AIDS.In sei nazioni dell'Africa meridionale, entro il 2005, l'AIDS prenderà le vite dell' 8-25% dei medici attivi. Le donne sono più colpite da questa temutissima malattia: in Africa, 12 donne su 10 uomini hanno l'HIV/AIDS. Le donne africane costituiscono l'85% di tutte le infenzioni globali sulle donne. Nell'africa meridionale, una su quattro donne tra i 15 e 49 anni vive con l'HIV/AIDS. In alcune nazioni, tra il 10 e il 20% delle ragazze adolescenti sono già infette.Le ragazze infette hanno più probabilità di lasciare la scuola dei ragazzi, vanificando così decenni di lento ma costante progresso nell'educazione femminile.Il tanto ostentato sistema di famiglia allargata Africana è in declino, poichè il numero di orfani che vivono senza le cure delle famiglie allargate è in aumento. Entro il 2010, il numero di orfani previsto in Africa potrebbe superare i 40 milioni.I sofferti guadagni nella salute e nell'educazione in Africa negli anni '60 e '70 furono compromessi dai debiti e da politiche di adeguamento strutturale imposte dall'esterno negli anni '80 e '90. Tuttavia, oggi i servizi sociali e le economie stanno implodendo dalle conseguenze mortali dell'AIDS. Nei decenni a venire, il continente testimonierà un declino verticale delle percentuali di speranza di vita e un calo delle economie nazionali per gli effetti dell'epidemia.Gli africani che vivono con l'HIV/AIDS hanno un accesso limitato o quasi nullo alle medicine salvavita anti-retrovirali che hanno cambiato il trattamento e la gestione dell'AIDS nelle nazioni occidentali. Meno di un decimo degli Africani che vivono con l'AIDS hanno accesso a farmaci per la malattia. La Banca Mondiale stima che metà della popolazione africana vive con 0.65 centesimi di dollaro al giorno. Le risorse economiche del governo Africano sono altrettanto scarse, e su di esse gravano anche 20 milioni di dollari in pagamenti annuali per debiti esteri. Con le rudimentali strutture sanitarie delle nazioni Africane, il peso di un'ospitalizzazione a lungo termine dei pazienti di AIDS sta avendo effetti fortemente negativi..Lo sottosviluppo economico e l'impoverimento delle condizioni dell'Africa hanno creato un vasto e aperto canale per il contagio all'HIV, per la tubercolosi (TBC) e per le malattie a trasmissione sessuale (MTS). Secondo una stima dell'Organizzazione Mondiale della Sanità, il 30-50% di tutti i pazienti con TBC in Africa sono anche affetti dall'HIV/AIDS. L'Africa ha i tassi più alti di STDs nel mondo. Le STDs facilitano la diffusione del contagio dell'HIV, specialmente tra le donne. L'instabilità politica e i conflitti violenti  impediscono a molti governi africani di concentrarsi sulla crisi AIDS. 20 su 53 nazioni del continente sono coinvolte in conflitti interni e interstatali, che portano ad avere la concentrazione regionale di rifugiati più grande del mondo. Un altro fattore importante in questa crisi sempre più grave è l'alto tasso di AIDS dentro le forze armate africane – 15-20% dei membri dell'esercito in alcune nazioni hanno l'AIDS. La mobilità  della popolazione Africana maschile – tramite le operazioni militari, la manodopera migrante come i minatori, e gli spostamenti dai centri rurali a quelli urbani – peggiora la diffusione dell'HIV/AIDS. Mentre la pandemia dell'HIV/AIDS continua, l'instabililtà politica e sociale probabilmente si intensificherà mentre l'AIDS prosciugherà le scarse risorse umane ed economiche. Problemi con l'attuale linea politica AmericanaProblemi chiaveGli Stati Uniti non hanno fornito una leadership globale sull'accesso ai farmaci per l'AIDS in africa e non hanno sostenuto la richiesta africana di acquistare o produrre farmaci generici.Il budget americano nel 2001 per la lotta all'AIDS in Africa è circa 460 milioni di dollari, ma è necessario molto di più.L'America deve ancora imporre la sua influenza sulla Banca Mondiale e l'FMI affinchè mettano più risorse in Africa e cancellino i debiti esteri.Se qualcuno vive con o muore di AIDS dipende in larga misura dal luogo di provenienza della persona. Nonostante la disponibilità di farmaci per curare l'AIDS, milioni di Africani moriranno perchè non hanno accesso ad essi. Negli Stati Uniti ed in altre nazioni occidentali, questi farmaci hanno contribuito a far diventare l'AIDS una malattia che può essere gestita e per cui sono disponibili cure efficaci. Nell'affrontare l'emergenza dell'AIDS, i governi africani stanno esigendo che le compagnie farmaceutiche forniscano direttamente i farmaci con grandi sconti, o che perlomeno non si oppongano alla  concessione di licenza obbligatoria e ai piani di importazione parallela. La licenza obbligatoria è un meccanismo di commercio internazionale per cui le nazioni possono instruire un individuo dotato di brevetto ad autorizzare il diritto di far usare questo brevetto a qualsiasi compagnia nazionale o agenzia governativa. L'importazione parallela descrive una pratica  con cui una nazione importa merce per rivenderla senza l'autorizzazione del venditore originario. (Per più informazioni - Robert Weissman, “Facilitating Access to Essential Medicines,” FPIF, February 2001.) Questa lotta venne animata con la battaglia in tribunale tra il governo del Sud Africa e 39 compagnie farmaceutiche. Le compagnie sostenevano che una nuova legge avrebbe permesso al governo del Sud Africa di ignorare la legge internazionale sul brevetto. Sotto una crescente pressione internazionale,l'industria farmaceutica ha abbandonato la causa legale , e ha promesso di facilitare il flusso di trattamenti farmaceutici a basso prezzo per l'AIDS. Ma questo problema non se ne andrà, perchè persino i farmaci a prezzi più economici rimarrano fuori dalla portata della maggior parte degli Africani, e l'industria farmaceutica rimane impegnata in una forte tutela dei brevetti a livello intenzionale e nella prevenzione della produzione di medicine generiche per il trattamento dell'AIDS e di altre malattie.Gli Stati Uniti e i suoi alleati occidentali non sono riusciti a fornire fondi significativi per combattere l'AIDS in Africa. Nel 2001, la nazione più ricca sulla terra sta spendendo solo 460 milioni di dollari per la più grande emergenza medica e umanitaria dei nostri tempi. Le Nazioni Unite stimano che almeno 10 miliardi di dollari saranno necessari per lottare contro l'AIDS in Africa. Un gruppo di ricercatori di Harvard, economisti, e scienziati suggeriscono che, come minimo, gli Stati Uniti dovrebbero spendere 1 miliardo e mezzo di dollari l'anno per combattere l'AIDS in Africa.Fortunatamente, i politici americani stanno rispondendo a una pressione pubblica di questo livello aumentando gli stanziamenti. Il senato americano, ad esempio, ha recentemente approvato un aumento di 700 milioni di dollari nella spesa suggerita nei prossimi 2 anni per combattere l'AIDS nelle nazioni povere. Però c'è ancora molto da fare.Su un altro importante problema che sta vivendo l'Africa, i politici americani non hanno  affrontato a viso aperto le loro responsabilità. L'Africa deve alle banche e ai gioverni stranieri circa 350 miliardi di dollari. Questi debiti sono controversi, e sono di grande impaccio per una risposta adeguata dell'Africa all'AIDS. Ogni anno,l'Africa spende approssimativamente 20 miliardi di dollari per il rimborso dei debiti –  più delle spese per l'assistenza sanitaria e l'istruzione nell'intero continente messe insieme. Almeno 23 nazioni africane spendono più soldi nel rimborso dei debiti che nell'assistenza sanitaria. Il Fondo Monetario Internazionale (FMI) e la Banca Mondiale devono ancora  mettere in atto  una cancellazione di debito significativo per le nazioni Africane nonostante la vasta pressione di movimenti dei cittadini internazionali e dal g8, il forum delle nazioni più ricche del mondo. Gli Stati Uniti, che sono i più grandi azionisti in questi due istituzioni finanziarie internazionali, e devono ancora fare domanda per la cancellazione del debito dell'Africa.I problemi politici che contribuiscono alla crisi dell'AIDS in Africa si estendono oltre Washington e gli altri donatori internazionali. Fino a poco tempo fa, i leader africani avevano generalmente ignorato la pandemia. Persino oggi, poche nazioni africane abbinano alla retorica sull'AIDS degli adeguati stanziamenti di denaro.L'Uganda e il Senegal sono importanti eccezioni.Il Senegal, attraverso una combinazione di volontà politica, prudenti stanziamenti di denaro, e una massiccia mobilitazione ha contenuto il suo tasso di contagio a meno dell'uno percento. Il presidente dell'Uganda Yoweri Musuveni, riconoscendo la gravità della pandemia dell'AIDS, ha mobilitato la sua gente per modificare i comportamenti a rischio e a farsi avanti per farsi analizzare e ricevere aiuto psicologico. Il tasso di AIDS in Uganda è sceso fino a circa l'8%, da un picco del 16% nei primi anni del 90.Nonostante i lodevoli sforzi dell'Uganda e del Senegal, la corruzione e lo spreco delle scarse risorse nazionali continua. Le spese del governo per le guerre, per cattedrali nel deserto, e la persecuzione degli avversari economici e politici dilaga ancora lungo tutto il continente.  Verso una nuova politica estera Raccomandazioni Chiave Gli Stati Uniti dovrebbero indurre le altre nazioni ricche a fornire medicine essenziali agli Africani affetti dall'AIDS, e dedicare un numero molto più importante di risorse per combattere l'AIDS in Africa. L'America dovrebbe condurre la battaglia per la riduzione del debito per le nazioni africane e assicurarsi che i risparmi vadano in aiuto delle persone affette dall'AIDS e in altri programmi sanitari; inoltre, assieme alle altre nazioni ricche dovrebbe collaborare con i governi africani per creare un ambiente favorevole al soccorso dei malati di AIDS nel continente.L'obbiettivo immediato di una rinvigorita linea politica americana dovrebbe essere l'eliminazione di tutti gli ostacoli legali e logistici per la fornitura di farmaci economici a tutti gli africani che vivono con l'AIDS. Le nazioni sviluppate, guidate dall'America, dovrebbero alzarsi in coro e prendere un semplice impegno: Entro il dicembre del 2002, a nessun uomo, donna, bambino, o neonato africano dovrebbe essere negato l'accesso ai farmaci salvavita per l'AIDS.Da prima democrazia globale qual è, gli Stati Uniti dovrebbero democratizzare l'accesso alle medicine essenziali per l'AIDS per le nazioni povere. Noi elogiamo l'amministazione Bush per aver mantenuto l'ordine esecutivo del presidente Clinton per l'accesso flessibile ai farmaci per l'AIDS per le nazioni povere. L'America deve fare tuttavia molto di più; deve garantire che l'Organizzazione Mondiale del Commercio (OMC) renda effettiva una  interpretazione flessibile dell'Accordo sui Diritti di Proprietà intellettuale  (TRIPS),  permettendo in tal modo alle nazioni povere che stanno affrontando l'emergenza AIDS di fornire farmaci economici ai propri cittadini.Gli Stati Uniti e i suoi alleati dovrebbero anche garantire che tutte le sentenze dell'OMC riflettano un quadro valido della salute pubblica per garantire che l'obbiettivo del libero commercio non crei conseguenze negative alle nazioni povere.Il governo americano dovrebbe collaborare di più con le compagnie farmaceutiche per assicurare che tutti gli ostacoli per una consegna veloce ed efficace dei farmaci per l'AIDS alle nazioni povere siano eliminati. Tra questi ostacoli ci sono: (1) le preoccupazioni delle compagnie farmaceutiche riguardo le possibili importazioni parallele di farmaci per l'AIDS a basso prezzo, nei lucrativi mercati occidentali dalle nazioni povere; (2) le preoccupazioni degli assistenti sociali e degli attivisti AIDS che ritengono che   l'accesso ai farmaci per l'AIDS non dovrebbe essere influenzato dalle forze di mercato e dalle restrittive leggi sui brevetti; e (3), le preoccupazioni dei governi africani che dovrebbero avere la prerogativa esclusiva per determinare le emergenze nazionali e i possibili rimedi. Washington dovrebbe anche lavorare per convincere le compagnie multinazionali americane che fanno affari in Africa a fornire programmi di prevenzione di trattamento per i loro lavoratori e per i membri delle loro famiglie.Gli Stati Uniti dovrebbero dedicare più risorse alla lotta all'AIDS in Africa. L'America ha sempre risposto alle grandi esigenze umanitarie, sia che fosse in Europa, Asia, o in America latina.  E' venuto il momento di spendere le risorse disponibili per fermare l'AIDS in Africa. Dei ricercatori di Harvard hanno stimato che una risposta americana estesa di 1.5 miliardi di dollari costerebbe circa 5 dollari all'anno ad ogni americano. Duplicando tale cifra, ciò costerebbe ad ogni statunitense circa 10 dollari l'anno – un impegno che varrebbe veramente la pena di prendere, considerando la vastità della crisi e le sue implicazioni a lungo termine per lo sviluppo e la pace globale.Sembra improbabile che le altre nazioni ricche spenderanno una cifra molto più importante  sull'AIDS senza un serio impegno da parte degli Stati Uniti. La Costituency of Africa (CFA), sotto la leadership del  precedente membro del Congresso Ron Dellums, ha proposto un piano Marshall per l'AIDS per l'Africa con fondi significativi da settori pubblici e privati  per combattere la malattia. Di conseguenza, il Congresso, nell'agosto del 2000, ha approvato la legge pubblica 106-264, il decreto globale per l'aiuto e il soccorso alle vittime della tubercolosi e dell'AIDS del 2000, sponsorizzato da Jim Leach, R-Iowa and Barbara Lee, D-California, che hanno destinato 150 milioni di dollari per gli anni fiscali 2001 e 2002 ad un fondo fiduciario. Il fondo fiduciario sarà usato per  fare leva sui fondi dalle banche di sviluppo multilaterale come la Banca Mondiale e per incoraggiare impegni simili da altri donatori occidentali. Il fondo fiduciario finanzierà  l'implementazione di programmi specifici per l'HIV/AIDS in Africa. Il presidente Clinton ha firmato il disegno di legge, come un modesto inizio di quello che promette di essere un  lungo viaggio.Gli Stati Uniti dovrebbero usare il loro importante peso  sul g8, nell'FMI, e nella Banca Mondiale, per provvedere alla cancellazione del debito per le nazioni Africane. Gli Stati Uniti hanno un'eccellente opportunità al summit del G8, nel luglio del 2001, per persuadere gli alleati a condonare il debito delle nazioni Africane, a condizione che i governi africani usino questi risparmi in investimenti controllati, come in programmi  di prevenzione e trattamento per l'AIDS e altri servizi sanitari . Il governo americano non è il più grande creditore dell'Africa –  circa 360 milioni di dollari su una stima di 350 miliardi sono debiti controversi – ma gli Stati Uniti hanno il potere economico, morale, e politico per avanzare un  piano concreto di annullamento del debito tra i suoi alleati.Washington dovrebbe anche collaborare con i leader Africani e la loro gente per garantire un coordinato e concreto approccio all'epidemia di AIDS. Senza alcuna imposizione sui loro provvedimenti, gli Stati Uniti dovrebbero collaborare con i governi Africani per garantire  sviluppo nelle seguenti aree: (1) maggiori stanziamenti di denaro da parte delle nazioni Africane per combattere l'AIDS; (2) sostenute riforme politiche per incoraggiare compagne politiche pluralistiche e multisettoriali contro l'AIDS; (3) la fine di pratiche corrotte che intralciano gli aiuti e gli investimenti esteri; e (4) incoraggiare l'emergere di un maggior coinvolgimento della società civile nella politica e programmi non governativi a livelli comunitari.La comunità internazionale guidata dagli Stati Uniti non dovrebbe voltare le spalle ai 25 milioni di africani che vivono sotto una sentenza di morte già scritta. La cooperazione internazionale ha combattuto contro l'oppressione e la tirannia sin dalla seconda guerra mondiale e non dovrebbe permettere che così tanta gente continui a morire in Africa.  Ci sono ottime ragioni perchè la pandemia AIDS in Africa rappresenti una minaccia diretta agli interessi nazionali e per la sicurezza nazionale americana, a causa della conseguente instabilità politica,  declino economico, e della diffusione intercontinentale di malattie infettive. In fin dei conti, però, i cittadini e i politici americani sono di fronte ad un imperativo morale, e si dovrebbero chiedere quindi: Abbiamo fatto tutto quello che possiamo per salvare 25 milioni di persone da una morte scongiurabile?
			</doc>
				<q  q_id="1" >
					<q_str>Quando il tasso di AIDS ha iniziato a dimezzarsi in Uganda?</q_str>
					<answer a_id='1'  correct="Yes">negli anni 90</answer>
					<answer a_id='2' >negli anni 60 e 70</answer>
					<answer a_id='3' >25-45 anni</answer>
					<answer a_id='4' >nei prossimi due anni</answer>
					<answer a_id='5' >nel dicembre del 2002</answer>
				</q>
				<q  q_id="2" >
					<q_str>Perché i servizi funebri sono sempre più richiesti nel Sud-Africa?</q_str>
					<answer a_id='1' >perché anche alcuni americani vivono con il virus o stanno morendo di AIDS</answer>
					<answer a_id='2' >perché le misere condizioni degli Africani hanno creato un vasta apertura per conflitti interni</answer>
					<answer a_id='3' >perché instabilità politica e sociale si sta intensificando</answer>
					<answer a_id='4'  correct="Yes">perché ogni giorno un gran numero di famiglie perde una persona cara</answer>
					<answer a_id='5' >perché l'industria farmaceutica facilita il flusso  farmaci di anti-retrovirali a basso prezzo</answer>
				</q>
				<q  q_id="3" >
					<q_str>Nomina un fattore medico che è una minaccia per gli interessi nazionali americani.</q_str>
					<answer a_id='1' >lo sviluppo di farmaci anti-retrovirali</answer>
					<answer a_id='2' >l'instabilità economica dei governi africani</answer>
					<answer a_id='3'  correct="Yes">la diffusione di malattie infettive a livello intercontinentale</answer>
					<answer a_id='4' >l'attuazione dell'accordo di TRIPS</answer>
					<answer a_id='5' >le prudenti allocazioni di bilancio </answer>
				</q>
      </reading-test>
	</topic>
</test-set>
