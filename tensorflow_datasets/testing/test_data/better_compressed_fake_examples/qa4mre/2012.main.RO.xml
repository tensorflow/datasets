<?xml version="1.0" encoding="UTF-8"?>
<test-set>
	<topic t_id="1" t_name="AIDS">
		<reading-test r_id="1">
			<doc d_id="1">
Dezintegrarea finanţării globale a SIDA din partea SUAÎn „Planul de Urgenţă pentru Tratarea SIDA”, anunţat în Adresa Stării Uniunii de luna trecută, preşedintele Bush a promis, printre altele, „un plan complet [pentru a] preveni şapte milioane de noi infecţii cu HIV.” Organizaţiile internaţionale care luptă să prevină răspândirea HIV şi să îmbunătăţească sănătatea femeilor din întreaga lume au întâmpinat anunţul cu un amestec de speranţă şi scepticism. Speranţă pentru că prevenţia este vitală pentru reducerea ratei HIV în lume. Scepticism pentru că prevenirea temeinică a SIDA depinde de promovarea eficientă a contactului sexual protejat, un domeniu clar controversat în administraţia Bush.Relaţiile sexuale heterosexuale neprotejate reprezintă factorul cel mai important în transmiterea HIV din lumea de azi. În prezent, femeile reprezintă jumătate din totalul populaţiei infectate cu HIV din lume, şi 58% din persoanele infectate din Africa Subsahariană, în prezent regiunea cel mai grav afectată de epidemia SIDA. Mai mult, în multe ţări, inclusiv India şi alte zone din Asia, noile infecţii cresc rapid în rândul femeilor măritate şi al adolescentelor. Ratele mari ale violenţelor şi constrângerilor sexuale din partea soţilor şi partenerilor intimi, practicile culturale discriminatorii, precum căsătoria şi zestrea în rândul copiilor, precum şi dependenţa economică de bărbaţi fac ca până şi femeile căsătorite monogame să fie tot mai vulnerabile, atât faţă de relaţiile sexuale neprotejate cât şi faţă de infecţii, din cauza comportamentului soţilor acestora. Aceleaşi condiţii conduc şi la rate mari ale sarcinilor nedorite. Este o realitate fundamentală aceea că femeile sunt singurele care riscă infectarea cu HIV şi sarcina de fiecare dată când întreţin relaţii sexuale neprotejate, ceea ce ilustrează nevoia urgentă de a aborda simultan problema sexualităţii, puterii şi reproducerii. Bunul simţ şi experienţa practică sugerează că cea mai bună abordare este aceea de a investi considerabil în programe integrate de prevenire a HIV şi planificare familială, care oferă o gamă largă de servicii, inclusiv eforturi de a creşte accesul şi utilizarea prezervativelor masculine şi feminine, precum şi a altor metode contraceptive; instruirea în comunicarea şi negocierea dintre parteneri; accesul la consiliere şi testare voluntară şi programe care să abordeze violenţa şi constrângerile sexuale, printre altele. După cum observă Strategia Sectorului Global pentru HIV/SIDA a Organizaţiei Mondiale a Sănătăţii (OMS), programele existente de planificare familială „oferă un punct clar de intrare pentru intervenţiile HIV/SIDA”, importante pentru încetinirea răspândirii HIV şi reducerea  numărului de sarcini nedorite şi de avorturi nesigure, în întreaga lume. OMS, Banca Mondială, Uniunea Europeană şi, până de curând, USAID, susţin cu tărie strategiile integrate de prevenire.Dată fiind această realitate, noul plan SIDA propus de preşedinte a ridicat imediat o întrebare evidentă. Poate o administraţie reflexiv opusă oricăror servicii de sănătate reproductivă să adopte o strategie corectă de sănătate publică, drept răspuns la problemele strâns legate de sexul neprotejat, sarcinile nedorite şi infecţii? Răspunsul: aparent, nu.În ultimii doi ani, preşedintele Bush a susţinut ceea ce nu se poate numi decât un război religios împotriva programelor de sănătate sexuală şi reproductivă, atât pe plan naţional cât şi în străinătate, destabilizând bazele pe care sunt construite strategiile de prevenire. El a început această cruciadă renunţând la contribuţia SUA la Programul Populaţiei al Naţiunilor Unite. De atunci, operaţiunile Ministerului de Externe au încercat - fără succes - să submineze un consens global privind nevoia unui acces universal la servicii de sănătate reproductivă. Preşedintele taie fondurile pentru educaţia sexuală şi planificarea familială, promovând strategii nedemonstrate de „abstinenţă totală” pe plan intern şi internaţional. El înlocuieşte informaţiile ştiinţifice şi medicale din domeniul public cu rezultate nesubstanţiale privind prezervativele şi avorturile, pregătite de extrema dreaptă. Şi, în mod regulat, el susţine grupări care definesc atât steriletele cât şi pilulele contraceptive drept „catalizatori ai avorturilor” şi se referă la HIV ca la o „boală a homosexualilor”. Şi lista continuă.Acultând noua religie a preşedintelui cu privire la HIV, o doză sănătoasă de scepticism pare deci garantată. Chiar şi aşa, indicaţiile iniţiale erau promiţătoare. Planul preşedintelui a părut să crească dramatic finanţarea pentru programele globale pentru SIDA şi să recunoască nevoia de strategii solide de prevenire, prin includerea în comunicatele de presă a cuvântului „prezervative”. Curând, însă, realitatea a ieşit la iveală. Suma promisă de 15 miliarde de dolari (10 miliarde de dolari în bani noi) pentru programe HIV/SIDA internaţionale s-a evaporat într-un nor de numărare dublă şi triplă a fondurilor deja alocate şi de contribuţii amânate departe în viitor. Dacă planul preşedintelui va fi adoptat, SUA va contribui anual cu mai puţin de o treime din suma estimată de comunitatea internaţională ca fiind cota parte corectă în lupta împotriva SIDA, iar contribuţia noastră la Fondul Global va fi aproape eliminată.Acum vine anunţul făcut săptămâna trecută de către administraţie cum că finanţarea SUA pentru programele HIV globale va fi supusă unor restricţii determinate ideologic, menite să separe „planificarea familială” de „prevenirea HIV” în ţările în curs de dezvoltare. Aşa-numita politică Mexico City sau „regula trucului global” se va aplica acum tuturor programelor integrate de planificare familială şi prevenire HIV. Această politică neagă finanţarea oricărei organizaţii internaţionale care, pe lângă serviciile contraceptive de rutină şi alte servicii de bază de sănătate a reproducerii, efectuează avorturi în ţările în care acestea sunt ilegale (ca, de exemplu, Statele Unite), colectează date despre şi oferă trimiteri pentru servicii de avort, sau susţine schimbarea legilor care reglementează avorturile (care, graţie Primului Amendament, încă includ Statele Unite). Văzând un avort în spatele pereţilor fiecărei clinici, însă opunându-se în mod clar planificării familiale în general, administraţia a decis acum să aplice aceste restricţii în întregime programelor integrate de prevenire a HIV şi de planificare familială.Ministerul de Externe şi USAID s-au luptat să scrie indicaţii pentru această politică întortocheată. Un memoriu intern, care observă că „programele complete HIV/SIDA conţin de obicei o oarecare planificare familială” arată că politica „s-ar aplica ONG-urilor străine care implementează programe de planificare familială finanţate de SUA în cadrul programelor HIV/SIDA.” Cu alte cuvinte, programele vor fi forţate să joace jocul „acest prezervativ mic te protejează de HIV şi acest prezervativ mic previne sarcinile (sau nu).” Nu mai contează că sperma infectată cu HIV nu face aceste deosebiri.Această politică reprezintă dovada cea mai clară de până acum că administraţia este împotriva planificării familiale şi a contracepţiei, punct. Indicaţiile schematice afirmă că organizaţiile care au semnat Politica Mexico City (MCP) „vor putea în continuare să primeasă fonduri pentru HIV/SIDA, atâta timp cât aceste fonduri nu sunt utilizate pentru planificarea familială [şi] ONG-urile care nu acceptă MCP pot accepta fonduri pentru HIV, cu condiţia să nu se implice în activităţi de planificare familială sau de avort în cadrul programelor de sănătate finanţate de SUA.” Aceasta este, de fapt, o extindere a politicii existente.Primele victime ale acestui nou atac vor fi femeile şi copiii pentru care serviciile integrate fac adesea diferenţa dintre viaţă şi moarte. Sute de milioane de femei din toate regiunile lumii se bazează pe programe de planificare familială pentru o gamă de servicii pentru care nu există alternative. Pentru femeile supuse riscurilor, aceste programe reprezintă cea mai bună sursă de informaţii privind prevenirea. Pentru femeile deja infectate sau suspectate că ar fi infectate, serviciile integrate oferă resurse confidenţiale pentru consilierea şi testarea voluntară, medicamente pentru prevenirea transmiterii bolii de la mamă la copil (MTCT) şi informaţii corecte cu privire la probleme sensibile, precum dacă mamele seropozitive pot să-şi alăpteze copiii în siguranţă. Programele le ajută să se elibereze de stigmatul adesea asociat cu programele de prevenire a HIV de sine stătătoare. Ele oferă, de asemenea, acces la informaţii şi materiale contraceptive femeilor infectate cu HIV, permiţându-le să-şi exercite dreptul fundamental de a decide dacă şi când să aibă copii.Acum, furnizorii de servicii vor trebui să se abţină de la a consilia clienţii care vin pentru planificare familială cu privire la cum să se protejeze în timpul actului sexual pentru a împiedica infecţia. Ei nu le vor putea ajuta pe femeile infectate să împiedice o sarcină nedorită. Preşedintele pare incapabil sau nedispus să înţeleagă faptul că femeile care caută informaţii şi produse legate de contracepţie sunt active din punct de vedere sexual şi deci, prin definiţie, expuse riscului de infecţie prin sex neprotejat, şi că femeile infectate cu HIV pot rămâne active sexual şi expuse riscului sarcinilor nedorite. Mai mult, el nu are nicio idee despre realităţile din viaţa femeilor care trăiesc în medii în care violenţa, discriminarea şi lipsa accesului la informaţiile şi tratamentele elementare reprezintă norma.Aceste restricţii nu pot fi apărate din punct de vedere moral şi etic şi contrazic principiile de bază ale sănătăţii publice, drepturilor omului şi eficienţei economice. Dacă preşedintele crede cu adevărat că SUA are „menirea de a face lumea mai bună”, ar trebui să construiască o iniţiativă HIV/SIDA în care acţiunile să fie mai puternice decât cuvintele.
			</doc>
				<q  q_id="1" >
					<q_str>Care este unul dintre scopurile PEPFAR?</q_str>
					<answer a_id='1' >promovarea serviciilor de sănătate reproductivă</answer>
					<answer a_id='2' >planificarea familială</answer>
					<answer a_id='3'  correct="Yes">prevenirea multor noi infecţii cu HIV</answer>
					<answer a_id='4' >reglementarea avorturilor</answer>
					<answer a_id='5' >îmbunătăţirea eficienţei economice</answer>
				</q>
				<q  q_id="2" >
					<q_str>Numiţi două motive pentru care strategiile integrate de planificare familială şi prevenire a HIV sunt susţinute de mari organisme mondiale.</q_str>
					<answer a_id='1' >Planul de Urgenţă pentru Tratarea SIDA şi Strategia Sectorului Global pentru HIV/SIDA</answer>
					<answer a_id='2'  correct="Yes">bunul simţ şi experienţa practică </answer>
					<answer a_id='3' >politica Mexico City şi regula trucului global</answer>
					<answer a_id='4' >femeile supuse riscurilor şi cele deja infectate cu HIV</answer>
					<answer a_id='5' >violenţa şi discriminarea </answer>
				</q>
				<q  q_id="3" >
					<q_str>Cum a demarat cel de al 43-lea preşedinte american lupta împotriva programelor de sănătate sexuală?</q_str>
					<answer a_id='1' >începând o instruire în comunicarea şi negocierea dintre parteneri</answer>
					<answer a_id='2' >referindu-se la HIV ca la o „boală a homosexualilor”</answer>
					<answer a_id='3' >crescând finanţarea pentru programele globale SIDA</answer>
					<answer a_id='4'  correct="Yes">renunţând la contribuţia SUA la Programul Populaţiei al Naţiunilor Unite</answer>
					<answer a_id='5' >luptând să prevină răspândirea HIV </answer>
				</q>
      </reading-test>
	</topic>
</test-set>
